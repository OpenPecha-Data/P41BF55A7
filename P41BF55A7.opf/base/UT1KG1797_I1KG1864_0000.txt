— རྨོ མོ — ཅམེ རིསྤྱོ་༷རི—་༷རྟེ་་་་་ ་ ་་ཚོ རྨོཅི ཛེ་—ཝརི6ཝ་་་ཝརྨེ4་ཅིཚོ།—ཅི་་་སྙེསྤྱཝ་་་༵ཝ་ཅོ་་—་ཤཾ་་རྨེ་༷རིཝཇི— ཝ ་ — ༣ ཛྷ ། ་དྔྷ ་ ༷—་རི་ ་རི་༷་ ་ཚོ་བྱེཝ— ་རི་་ ་ཚོ་་ཅི ཅིཅི ་དུམེེ —— ཛཱརྫོ ཆོ ་ ༥ཅི སྐུ — རཱིདི ཇི སྐུ མོ །ལྷ — ༼ ཅི — — །ཎྜཾཧཱུཾཎྜཾ༼ ་ ཆོ ་ ་ ་། — ’རྟ——རྟོརྟེ།རྟེ— 〉།།རྩེ—།།། རྟོ ཝ ་རྨི སྤེ — སྟུ ་ལྷ— — ཅི །། — རི༷་ཅུཔ དྔྷ རི ༈ཤཾ — ཏྲཱི ཪྵ་དྔྷ །ཧཱུཾ་་—དུསྐེ ཅི— ༷ — རཱིཔྱ །་་་ཆོ བྷེ ཟེ་ཝཛོ་ ་འེ— ༷ལྔེ—ལ—ོཛཱྈསྔུ་ 4 ཛོ རྶཱརྨེ༤ རཱི། སྙེ སྙེ རི ༵ —་— སྒོསྟོ སྐེ — — མི ཏྲེ ལྐེ་་— ཏྲེ ཚོ— — — ཚོ —རུ—སྒྲོ ཅི ཆོ་་ཪྴ་ ་་། ། ཐོགསམེད་ ཀོ མཐརདད་ ་ ‘འ ས་ ནསྤྲལི །འོདཟེར་ སགོ ། ་ །གཝོ་ནུ་ས་མས་དང་ཧྲཱུ་བ་དབལ་སིལྷསྙེམས། ཚོ བྱུ ་དཔལ་བརྩེགས་བོད་ཡེག་དཔེ་རྙིང་ཞེབ་ཁུག་ཁང་ནས་བསྒྲོགས། ་1 ་བོང་ལྗོ་ངས་རེ།་དམ།ངས་དཔེ་སྐྲུན་།བང་། །

— ་ —ཏྲེ་ཏྲེ རི རིབྱུ ཅི— ཝ༤ ་ —ཇི ་ གྱུ ་ ་རྭ རཱིརྡེ་ 3སྐེ — —རཱི ཝ ་ — —ཏྭེཏྲེཚོཚོ་ཅི ཚོ ཅིཝ—་ཝ་ ཅི རི སྣ རཱི་ རིཅི་ ཅི—ཅི༤ ཅི ་་ཇི—་ རྨོ ་ ་ ་ ཆོཅི ་ ཚོ བྱུ— ༷ — — ཅི— ཚོ‘༷ ཅིརྨེ་ཚོ ་ ་ ཅིརི་ ༷དྔྷ་ —དུ —་་་ —རིརི ཅི— ༷——— ཆོ——་— མཁྱེན་བརྩེའི་འོད་1ང་གི་དཔེ་ཚོགས7་ — — ལ ཤཱ རི་ཟློསྨོ་ —་མེ༠་ཐོ།་ ་་རཱི ་ ཀ སྣ ་— སྣརློ ་རི ཛེ — པ རི་སྙེཅི༷ཅི —ནེེ རྔོཅི ཅི༷་ ་༤ཇིལ — ་་་སྤྱི་ཁྱངྒེ་བཙཱུ་—རྙེགཇིའགནཁུརོསྤུགཙོ་བྷོ།—་ གཟན་དསྤུཝོ་རྨྱེ་བརྙེངྒེཉེ་༠ངྐསྐྲེ་།༧ ་འགྲོ་སྙུལ་ལྡོ་རྗེ།༷ — —དུ — —སྣ — ་ ལ་6 རྡོ རྫོ སྣརིསྣ—— — ཅིཆོཛེ ཅི— རཱི རི ༤ ་ཆི རི བསྡུ་སྒྲིག་འརྒེན་ཧཱུཾར་བ་གསྟོཔོདེངསྐེ— གཙོ་སྒྲིགོ་མེ།ནེཙོ་རྦེདེ་ལྡིགསདྔྷ།ཤེ ཏྲཱིཆོ —་ — ་གཙོ་སཱིག་གཐོནསྤྲ། བསྩན་འཇིསྣ་བློ་གྲོས།ཚོ ལླེབེཧཱུཾན་ཉི་མ། ཅིགི་—་ ་ ་རི ། —པ ། ། ། ། ༼ ། ། ས ཇི རི 7 ། ༼ ་སྐྲེསྡུ་སྒྲིག་—པ། ཐུབ་གསྐོའོད་སྣཟེསྡེ། ཟློབཱ་བརྟོཀྵེསྩེ། ་དཔྱིད་སདཝོ་ ་ ་སྐེབཟང་། དཀོནེ་མཆོག་—བསྒོ༷་དྐུ།རིཤེསི་ལྔེབ་ཧྥཛ་ གོ— དྐུདྔྷ ཇི —ཅི ༷་— རཱི ་ཞུ་ དག་ པ། བསྟནེ་ཅིཅིའེཛིན་ཏྲེཆི ཙྪ3 སྤྲོས། སྙེསཽ —བརྟེརྣེ་རཱིཚོཉི་—༽དྐུརྨེ།དྐུ—སྩ་— བདེ་——ལེགསུ། དཀོནརྨུཆོག་བམེརྨེ་གོཚེ།རཱིཅི ཅི ཆི ་ཅི རི ་རི ༷ངེ—༷་ ———— ཪྴ—རི ——— ་— —རྒྱབ་ཤོག—་སྐྲེཟོ་རྙིན་ལྐེཇུསའགོད་པ།རཱིཇུ འགྲོ་བོལ་རྡོ་ཇི་དར་།—ཝདྲི— ཪྴ ་ —རཱིརི ་པ—ནེེ་ཡེ་ ཅི —ཅི རི ཤེགྲེཆོསྒྲོམེ་ ཛྙོ།ཅིཅི — རཱི ་ སྐེ པྲོ ཆོཆོ ཅི —་་— —རྫིརི—སྣ རི རིསྐྲེ —རྩོདྔྷ ཏྲེརྫོལྐེ— — —པར་སྒྲིག་ལག་ཧཱུཾརྨེ་བྱུསྐྲེ།རི ཝ— སྟོསུ་སྤྱོ་མཚོ།རི ཚོ རི་རཱི ཝཏྲཱིསྟོབྱེསྡེངྒེ—་པ་ཆོསསྨོ།བསྟན་རྨེཛིན།—— ་་ —་ —་་་—ཅི ཅི — — —ཝསྙོ ཞེརཱིརིསྐེ དྐུ ཇིཞེ་རཱི —ཅིརི རི ་བསོདངྒེམས ཀོཤེ་ རྫོགོསྡོཔ— བྱུ —རི སདྷྲག— ཟི དྷེལས རཱིདཔ རྣམས ——་་་༩ ་ད ་རྡརྭསྒྲརྡ་ —ཝཛི —ཌི་—སྐེ ཝ ཏྲེ པྲོ་ཤཱ —་ཀློུ་ཝཝ་རྡལྔེ—ཅིཝ་༷ ་རཱིརྔོཝ ་—། ཝ ཆོ ཅོ་

དཔེ་སྐྲུན་གསལ་བཤད། ་རང་རེའི་མེས་པོ་མཁས་དབང་དམ་པ་རིམ་བྱོན་གྱི་རྣམ་དཔྱོད་ལྟོ་བ་ཡངས་པའི་རྩལ་ལས་རབ་ཏུ་འཁྲུངས་པའི་གཙུག་ལག་ནི་ནམ་མཁའི་མཐའ་ལྟར་མཉམ་ལ་རི་རབ་ལྷུན་པོའི་དཔངས་ལས་མཐོ་བ། རྒྱ་མཚོ་ཆེན་པོའི་འཇིངས་བཞིན་ཟབ་པ་བཅས་འཛམ་གླིང་སྐྱེ་འགྲོ་ཀུན་གྱི་མཐོང་ཆོས་སུ་གྱུར་ཅིང་། དེ་དག་ནི་རང་རིགས་ཀྱི་རིན་ཐང་གཞལ་དུ་མེད་པའི་ཡིད་བཞིན་གྱི་ནོར་བུ་རིན་པོ་ཆེ་ཡིན་ལ།མེས་རྒྱལ་ཤེས་རིག་བང་མཛོད་ནང་གི་གཟི་སྦྱིན་འོད་སྣང་འཕྲོ་བའི་གཅེས་ནོར་ཡིན་པ་མ་ཟད། འཛམ་གླིང་ཤེས་རིག་བང་མཛོད་ཆེན་མོའི་ཁྲོད་ཀྱི་ངོ་མཚར་བསམ་གྱིས་མི་ཁྱབ་པའི་མཆོག་ནོར་ཡང་ཡིན། འོན་ཀྱང་དེ་དག་མི་ལོ་བརྒྱ་ཕྲག་སྟོང་ཕྲག་ནང་མི་དང་རང་བྱུང་གིས་འཚེ་བས་རྐྱེན་པས་ཉམས་བརླག་ཏུ་ཕྱིན་དང་འགྲོ་ལ་ཁད་དུ་ཐུག་ཅིང་། དེ་དག་གི་ནང་དོན་ཁ་ཅིག་ཡུལ་དང་དུས་ཀྱིས་བསྐལ་བས་ཤིན་ཏུ་རྟོགས་དཀའ་བར་གྱུར་ཏེ། དུས་ཕྱིས་ཞིབ་འཇུག་དཔྱད་གཞི་བྱ་རྒྱུར་འགོག་རྐྱེན་འཕྲད་ཀྱི་ཡོད། བོད་དུ་བཅིངས་འགྲོལ་བཏང་རྗེས་དང་ལྷག་པར་དུ་ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་པ་ཚུན། ཏང་དང་རྒྱལ་ཁབ་ནས་མི་ཤུགས་དང་རྒྱུ་སྟོབས་ཀྱི་མཐུན་རྐྱེན་བཟང་པོ་སྦྱར་ཏེ་ཤུལ་དུ་ལུས་པའི་གཙུག་ལག་མང་དག་ཅིག་མྱུར་སྐྱོབ་དང་། འཚོལ་བསྡུ།ལེགས་སྒྲིག །པར་སྐྲུན་བཅས་མཛད་དེ་གྲུབ་འབྲས་མི་དམན་པ་ཐོབ་དང་འཐོབ་བཞིན་པ་ལགས། འོན་ཀྱང་བྱ་བ་འདི་སྡོ—་རྒྱ་ཆེ་ཞིང་ཞིབ་ཚགས་པ་དང་། གཏིང་

དཔེ་སྐྲུན་གསལ་བཤད།དཔོག་དཀའ་བའི་ལས་གཞི་རླབས་པོ་ཆེ་ཞིག་ཡིན་གཤིས། མདུན་སྐྱོད་ཀྱི་ལམ་བུ་ཀྱག་ཀྱོག་ཀྱང་ཀྱོང་དང་། ཐ་ན་ཚེར་མའི་ཚང་ཚིང་གིས་ཡོངས་སུ་གཏུམས་པའང་འབྱུང་སྲིད་པས་རང་རེའི་སྲིད་གཞུང་དང་། འབྲེལ་ཡོད་སྡེ་ཚན། མཉམ་སྡེབ། སྤྱི་དམངས་མི་སྒེར་བཅས་ཀྱིས་མཉམ་ལས་ཕྱར་བ་གྲུ་འདེགས་དང་། བློ་རྩེ་ཟོང་ཁ་གཅིག་སྒྲིལ། ཐབས་ཤེས་ཡོད་དགུ་རྩལ་སྤྲུག་བཅས་ཀྱིས་རང་ངོས་ནས་འགོ་བརྩམས་པ་དང་བྱ་བའི་སྣེ་མོ་རེ་རེ་བཞིན་སྙིང་རུས་ཆེན་པོས་རྒྱུན་བསྐྱངས་ནས་བསྒྲུབས་ཚེ། དཀའ་ཚེགས་མཐའ་དག་ལས་རྣམ་པར་རྒྱལ་ཏེ་བྱས་རྗེས་དྲུད་ཤུལ་ཐོན་པ་ཞིག་ཡོང་ཐུབ་སྙམ། ད་ཕན་མི་ལོ་བཅུ་གྲངས་ནང་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་རྣམ་པར་དག་པའི་ལྷག་བསམ་དང་ངལ་བ་ཁུར་བཟོད་ཀྱི་སྙིང་སྟོབས་ལ་བརྟེན་ནས་འབད་འབུངས་ལྷུར་ལེན་གྱིས་བོད་ཀྱི་ས་གནས་གྲོང་ཁྱེར་དང་། རྫོང་དང་ཤང་། ཐ་ན་མཐའ་འཁོབ་ལུང་ཁུག་གི་གྲོང་ཚོ་དང་འབྲོག་དགོན་སོགས་གང་སར་ཕེབས་ནས་དེ་ཁུལ་དུ་ཤིན་ཏུ་ཉག་ཕྲ་ཞིང་ཐར་ཐོར་དུ་ལུས་པའི་དཔེ་རྙིང་དཔེ་དཀོན་མང་དག་ཅིག་མྱུར་སྐྱོབ་འཚོལ་བསྡུ་དང་། ལེགས་སྒྲིག་དཔེ་སྐྲུན་མཛད་པ་ཀུན་གྱིས་མིག་མཐོང་ལག་ཟིན་བྱུང་བས་སྙིང་ཁམས་དབུས་ནས་དད་གུས་དང་རྗེས་སུ་ཡི་རང་ཞུ་རྒྱུ་ཡིན།བོད་མི་རིགས་ཀྱི་ཕུལ་དུ་བྱུང་བའི་སྲོལ་རྒྱུན་རིག་གནས་ཤུལ་བཞག་འཚོལ་བསྡུ་དང་། ལེགས་སྒྲིག །དཔེ་སྐྲུན་བཅས་བྱས་ཏེ་དེང་གི་སྤྱི་ཚོགས་ལ་ཞབས་འདེགས་དང་། ཕྱི་རབས་རྒྱུད་བཅས་རྣམས་ལ་སྐྱེས་སུ་འབུལ་རྒྱུའི་དམིགས་ཡུལ་དང་། དགོས་པ། ཕན་རླབས་བཅས་ལ་བློ་ཁ་གཅིག་མཐུན་ཐོག་ད་ལམ་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་དང་། འདི་ག་བོད་ལྗོངས་མི་—2—

དཔེ་སྐྲུན་གསལ་བཤད།དམངས་དཔེ་སྐྲུན་ཁང་གཉིས་ཞིབ་འཇུག་གྲོས་མོལ་ཐེངས་མང་བྱས་མཐར།ཁོང་རྣམ་པས་འཚོལ་བསྡུ་ལེགས་སྒྲིག་མཛད་པའི་གསུང་རབ་དཔེ་རྙིང་དཔེ་དཀོན་གལ་ཆེན་ཁག་ངེད་དཔེ་སྐྲུན་ཁང་གིས་རིམ་བཞིན་དཔེ་སྐྲུན་བྱ་གཏན་ཁེལ་བ་བཞིན། ད་ལན་མཁྱེན་བརྩེའི་འོད་སྣང་ཞེས་པའི་དཔེ་ཚོགས་ཁོངས་ཀྱི་〈རྒྱལ་སྲས་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས་དང་། རྣམ་ཐར་གཞན་ལ་ཕན་པའི་འོད་ཟེར་〉 ཞེས་བྱ་བ་འདི་གཉིས་དེབ་གསུམ་པར་བརྩིས་ནས་དཔེ་སྐྲུན་ཞུས་པ་ཡིན་ཞིང་། དཔེ་དེབ་འདིའི་དཔེ་སྒྲིག་དང་ཞུ་དག་ཐད་ཞིབ་ཚགས་ནན་ཏུར་བྱས་ཁུལ་ལགས་ཀྱང་ད་དུང་སྐྱོན་ཆ་མི་ཉུང་བ་ཞིག་ཡོད་སྲིད་སྟབས། མཁྱེན་དཔྱོད་ཡངས་པའི་གཟིགས་པ་པོ་རྣམས་ཀྱིས་ནོར་བཅོས་ཀྱི་དགོངས་འཆར་ལྷུག་སྩོལ་ཡོད་པ་མཁྱེན། མཁྱེན། མཁྱེན།བོད་ལྗོངས་མི་དམངས་དཔེ་སྐྲུན་ཁང་ནས་བསྟན་རྒྱས་ཀྱིས།

སྔོན་འགྲོའི་ཞུ་ཚིགདེ་ཡང་འགྲོ་བ་ལྷ་དང་བཅས་པའི་མ་འདྲིས་པའི་མཛའ་བཤེས། ཕན་བདེའི་རྩ་ལག་ཏུ་གྱུར་པ། བདག་ཅག་གི་སྟོན་པ་མཉམ་མེད་ཐུབ་པའི་དབང་པོས་གདུལ་བྱའི་ཁམས་དབང་མོས་པ་དང་འཚམས་ཤིང་། ཐར་འདོད་སྐྱེ་བོ་ཡོངས་ཀྱི་འཇུག་ངོགས་དམ་པར་གྱུར་པའི། ཆོས་ཀྱི་ཕུང་པོ་ཇི་སྙེད་ཅིག་གསུངས་པ་ཡང་ལྟ་བ་རྟེན་འབྱུང་དང་། སྤྱོད་པ་འཚེ་བ་མེད་པའི་རིང་ལུགས་དྲི་མ་མེད་པ་འདི་ཉིད་ཡིན་ལ། དེ་ཡང་གཏད་རབས་བདུན་དང་། ཤིང་རྟ་ཆེན་པོ་གཉིས་ལ་སོགས་པ་ལས། རིམ་པར་འཛམ་གླིང་གི་ཐ་གྲུ་ཀུན་ཏུ་ཁྱབ་པ་ལས། རང་ཅག་གངས་ཅན་པར་མཚོན་ན། མཁྱེན་བརྩེའི་བདག་ཉིད་ཆེན་པོ་མེས་པོ་བཀའ་དྲིན་ཅན་རྣམས་ཀྱི་འཕྲིན་ལས་ཀྱི་འོད་སྣང་། ཕྱི་རབས་འགྲོ་བའི་ལམ་སྟོན་སྒྲོན་མེ་ལྟ་བུའི་བསྟན་བཅོས་ས་ཆེན་པོའི་རྡུལ་ལྟར། གྲངས་ཙམ་ཡང་བསྒྲངས་པར་དཀའ་བ་ཇི་སྙེད་ཅིག་བཞུགས་པ་ལས། དེང་དུས་སྤྱི་31གས་ལ་དགོས་གལ་ཆེ་བ་ཁག་ཅིག་མཁོ་བཏུས་ཀྱིས། ཕྱོགས་གཅིག་ཏུ་བསྒྲིགས་པ་མཁྱེན་བརྩེའི་འོད་སྣང་ཞེས་པའི་དཔེ་ཚོགས་འདི་ཉིད། བོད་ལྗོངས་མི་དམངས་དཔེ་སྐྲུན་ཁང་དང་། ང་ཚོའི་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གཉིས་མཉམ་ལས་ཀྱིས་རྒྱ་ཆེའི་ཀློག་པ་པོ་རྣམས་ཀྱི་སྤྱན་ལམ་དུ་རིམ་པ་བསྟར་ཆགས་སུ་འབུལ་རྒྱུ་ཡིན།དེ་ཡང་ད་ལྟའི་ཆར་ཕྱི་དངོས་པོའི་འཕེལ་འགྱུར་དང་། ནང་བསམ་པའི་ཤེས་ཚད་ཆ་མི་སྙོམས་པའི་དུས་རདིསྣ་ཀྱི་སྐྱོགས་མཚམས་འདིར་། སྨྲ་ཤེས་

སྔོན་འགྲོའི་ཞུ་ཚིགཤིང་དོན་གོ་བ་འགྲོ་བ་མིའི་རིགས་སྤྱི་དང་། ཁྱད་པར་དུ་སྤྱི་ཚོགས་ལ་འགན་ཁུར་གྱི་བསམ་བློ་ལྡན་པའི་ཤེས་ཡོན་ཅན་རྣམས་ཀྱིས། བསམ་བློ་གུ་ཡངས་དང་།མིག་རྒྱང་རིང་པོའི་སྒོ་ནས་བསམ་བློའི་ལངས་ཕྱོགས་མ་ནོར་བར་ལེགས་ཉེས་ཀྱི་གནས་ལ་བསམ་གཞིག་དང་། སྤྱི་ཚོགས་ལ་རང་ནུས་ཀྱིས་འགན་ཁུར་དང་ཞབས་ཞུ་གང་འགྲུབ་བྱས་ནས། འཆམ་མཐུན་བརྟན་བརླིང་དང་ཤེས་དཔལ་ལྡན་པའི་འཁོར་ཡུག་ཅིག་འཛུགས་སྐྲུན་བྱེད་པ་ནི། རང་ཅག་སྐྱེ་བོ་ཀུན་གྱི་ཕྲག་ཐོག་ཏུ་བབ་པའི་འོས་འགན་ཞིག་ཡིན་སྙམ།དེ་ཡང་ངེད་ཞིབ་འཇུག་ཁང་གི་ལོ་ངོ་བཅུ་ཕྲག་ལྷག་ཙམ་གྱི་རིང་། གཟན་དཀར་མཆོག་སྤྲུལ་ཐུབ་བསྟན་ཉི་མའི་བཀའ་སློབ་དང་མཛུབ་སྟོན་འོག །མདོ་དབུས་ཁམས་གསུམ་གྱི་ས་གནས་སོ་སོར་དངོས་སུ་བསྐྱོད་ཅིང་། དཔེ་རྙིང་དཔེ་དཀོན་རྣམས་སྲུང་སྐྱོབ་དང་། འཚོལ་བསྡུ། ཉམས་གསོ་སོགས་ཀྱི་ལས་ཀའི་བརྒྱུད་རིམ་ནང་། གལ་ཆེའི་དཔེ་དཀོན་མང་པོ་ཞིག་རྙེད་སོན་བྱུང་བ་རྣམས།བཀའ་གདམས་གསུང་འབུམ་ཕྱོགས་བསྒྲིག་དང་། བཀའ་གདམས་གསུང་འབུམ་གཅེས་བཏུས། མེས་པོའི་ཤུལ་བཞག །ཕྱག་བྲིས་གཅེས་བཏུས། ཤེས་བྱའི་གཏེར་བུམ། མཁན་སློབ་ཆོས་གསུམ་སོགས་ཀྱི་དཔེ་ཚོགས་རྣམས་སོ་སོར་བསྡུ་བསྒྲིགས་དང་པར་བསྐྲུན་ཞུས་དང་ཞུ་བཞིན་པ་ལས། ད་ལམ་མཁྱེན་བརྩེའི་འོད་སྣང་ཞེས་པའི་དཔེ་ཚོགས་འདི་ཡང་། ཇི་སྐད་དུ། འཇུག་པ་ལས། སྙིང་རྗེའི་སེམས་དང་གཉིས་སུ་མེད་བློ་དང་། །བྱང་ཆུབ་སེམས་ནི་རྒྱལ་སྲས་རྣམས་ཀྱི་རྒྱུ། །ཞེས་པ་ལྟར། བདག་ཅག་གི་སྟོན་པས་ཆོས་ཀྱི་རྣམ་གྲངས་ཇི་སྙེད་ཅིག་གསུང་པའི་སྙིང་པོ། མཁྱེན་དང་བརྩེ་དཱིསྡོ་རང་བཞིན་དེ་ཉིད་ཐོས་བསམ་སྒོམ་

སྔོན་འགྲོའི་ཞུ་ཚིགཔའི་ཤེས་རབ་ཀྱིས་རང་རྒྱུད་ལ་སྐྱེ་དགོས་པ་ཡིན་ལ། དེ་ལྟ་བུའི་ཐོས་བསམ་བྱ་ཡུལ་གྱི་གཞུང་ལུགས་ནི། འཆོས་སྐྱོབ་ཡོན་ཏན་གཉིས་ལྡན་གྱི་བཀའ་དང་།བསྟན་བཅོས་རྣམ་དག་ལ་རག་ལས་པས། འདིར་ཡང་བརྗོད་བྱ་གཙོ་བོ་དེང་དུས་ཀྱི་སྤྱི་ཚོགས་ལ་དགོས་གལ་ཆེ་ཞིང་བསམ་བློའི་སློབ་གསོ་ལ་མེད་དུ་མི་རུང་བ་བྱང་ཆུབ་སེམས་ཀྱི་བསླབ་བྱ་དང་འབྲེལ་བའི་ཟབ་ཆོས་དུ་མ་དང་། དཔེ་རྙིང་དཔེ་དཀོན་གྱི་རིན་ཐང་ལྡན་པ། ཡིག་ཚོགས་ཉུང་ཞིང་བལྟ་བདེ་བ། གྲུབ་མཐའ་ཕྱོགས་སུ་མ་ལྷུང་བ། སྤྱི་ཚོགས་ཛ་དྲག་དང་རྙོག་འཛིང་སོགས་ཀྱིས་ཡིད་སེམས་ཉམས་ཉེས་སུ་གྱུར་ཚེ། བལྟ་ཀློག་བྱས་ན་བློ་རྣལ་དུ་དབབ་པ་སོགས་དམིགས་བསལ་གྱི་དགོས་པ་དང་། རིན་ཐང་ལྡན་པའི་དཔེ་ཚོགས་ཞིག་ལགས་པས། རྒྱ་ཆེའི་མཁྱེན་དཔྱོད་དང་ལྡན་པ་རྣམས་ཀྱིས་དགྱེས་གཟིགས་གནང་སྟེ། ནང་བསམ་བློའི་ཤེས་ཡོན་གྱི་འཕེལ་ཕྱོགས་ཡང་ཕྱི་དངོས་པོའི་འཕེལ་རྒྱས་དང་དོ་མཉམ་པའི། ཤེས་འབྱོར་གཉིས་ལྡན་གྱི་སྤྱི་ཚོགས་བཟང་པོ་ཞིག་ཕྱོགས་དང་ཐ་གྲུ་ཀུན་ཏུ་ཡོང་ཐུབ་པའི་རེ་སྨོན་ཡང་ཡང་ཞུ་བ་ལགས།འདི་ཡང་མཁྱེན་དཔྱོད་ལྷག་བསམ་ཟླ་དང་བྲལ་བའི་མཁས་དབང་གཟན་དཀར་མཆོག་སྤྲུལ་ཐུབ་བསྟན་ཉི་མའི་བཀའ་ཡིས་བསྐུལ་མ་གནང་བར་ཇི་མི་སྙམ་དུ་འདོར་མ་ཕོད་པར་ཅུང་ཟད་ཙམ་དུ་སྨྲས་པའོ། །དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་འགྲོ་འདུལ་རྡོ་རྗེས། 2008ལོའི་ཟླ 8 ཚེས 5 ཉིན་ཕུལ།

བསྡུ་སྒྲིག་གསལ་བཤད།དེ་ཡང་ཤཱཀྱའི་དགེ་སློང་གཞོན་ནུ་རྒྱལ་མཚན་དཔལ་བཟང་པོས་མཛད་པའི་དཔལ་ལྡན་བླ་མ་དམ་པའི་རྣམ་པར་ཐར་པ་དད་པའི་གསལ་འདེབས་ཞེས་བྱ་བ་དང་། ཡང་མཐའ་མེད་ཀྱི་འགྲོ་བ་རྣམས་ཀྱི་མ་འདྲིས་པའི་མཛའ་བཤེས་ཆེན་པོ་རྒྱལ་སྲས་ཐོགས་མེད་བཟང་པོའི་དཔལ་གྱི་རྣམ་པར་ཐར་པ་གཞན་ལ་ཕན་པའི་འོད་ཟེར་ཞེས་བྱ་བ་ཉན་པོ་པ་བཙུན་པ་དཔལ་གྱི་རིན་ཆེན་གྱིས་མཛད་པའི་རྣམ་ཐར་བཅས་ཁག་གཉིས་མཁྱེན་ལྡན་གཟིགས་པ་པོ་རྣམས་ཀྱི་སྤྱན་ལམ་དུ་འབུལ་རྒྱུ་ལས།རྣམ་ཐར་སྔ་མའི་བརྗོད་བྱ་གཙོ་བོ་ནི་དགེ་སློང་གཞོན་ནུ་རྒྱལ་མཚན་དཔལ་བཟང་པོས་རྒྱལ་སྲས་རིན་པོ་ཆེར་ཉིད་ཀྱི་རྣམ་ཐར་དངོས་སུ་ཞུས་པར་ལན་དུ་སྩལ་བའི་གསུང་ལས་ཐོས་པ་དང་། སྤྱན་སྔར་ཡུན་རིང་དུ་བཞུགས་པ་འགའ་རེ་ལས་ཐོས་པའི་རྣམ་ཐར་ཚུར་རོལ་མཐོང་བ་རྣམས་ཀྱིས་བརྗོད་ནུས་དག་རྩོམ་ལུས་ཚིག་ལྷུག་ཡིན་ཞིང་། ་ནང་དོན་ཐད་རྒྱལ་སྲས་ཆེན་པོ་ཐོགས་མེད་བཟང་པོའི་དཔལ་གནས་གང་དུ་རིགས་རུས་གང་ཞིག་ཏུ་སྐུ་འཁྲུངས་ཚུལ། བྱིས་བློའི་ཁྲོད་ལས་མངོན་པའི་བྱང་སེམས་ཀྱི་རང་གཤིས། སྐུ་ནར་སོན་རྗེས་འཁོར་བ་མཐའ་དག་སྡུག་བསྔལ་གྱི་རང་བཞིན་དུ་རྟོགས་པའི་ངེས་འབྱུང་དྲག་པོས་ཐར་ལམ་གྱི་དམུ་ཐག་ཚུལ་ཁྲིམས་ཀྱི་དྲི་ངད་ཐུལ་བའི་ངུར་སྨྲིག་རྒྱལ་མཚན་སྤྱོག་ལ་བཏགས་ནས་རང་དོན་དུ་ཐོས་

བསྡུ་སྒྲིག་གསལ་བཤད།བསམ་སྒོམ་གསུམ། གཞན་དོན་དུ་འཆད་རྩོད་རྩོམ་གསུམ་གྱིས་འདའ་བའི་མི་ཚེ་ཞིག་གི་བརྒྱུད་རིམ་རྣམས་འཁྱོག་བརྗོད་ཀྱི་དྲི་མས་དབེན་པའི་དྲང་བདེན་གྱི་ངག་གིས་གླེང་བ་ཞིག་དང་།རྣམ་ཐར་ཕྱི་མའི་བརྗོད་བྱ་གཙོ་བོ་ནི་རྒྱལ་སྲས་ཆེན་པོ་ཐོགས་མེད་བཟང་པོ་དཔལ་གྱི་འབྲུངས་ཡུལ་དང་རིགས་རུས། ཡབ་ཡུམ་དང་། བླ་མ་བསྟེན་ཚུལ་གཙོས་སྐུ་ཚེ་གཅིག་གི་རིང་། རང་དོན་དུ་ཐོས་བསམ་སྒོམ་གསུམ། གཞན་དོན་དུ་འཆད་རྩོད་རྩོམ་ཚུལ་རྣམས་བླ་མ་གཞོན་ནུ་རྒྱལ་མཚན་གྱིས་ཞུས་ནས་རགས་རིམ་གསུངས་པ་དེ་ལ་གཞི་བྱས། སེམས་དཔའ་ཆེན་པོ་ཉིད་ཀྱི་སྲས་ཀྱི་ཐུ་བོ་མཁན་ཆེན་བྱང་ཆུབ་རྩེ་མོའི་གསུང་ལས་བྱུང་བ་རྣམས་དང་། ཡུན་རིང་ཞབས་པད་བསྟེན་པའི་སློབ་མ་རྣམས་ཀྱི་གསུང་ལས་བྱུང་བ་ཅི་རིགས། ཁྱད་པར་དུ་ལོ་སུམ་ཅུ་རྩ་གྲངས་ཀྱི་བར་ལུས་དང་གྲིབ་མའི་ཚུལ་དུ་ཞབས་ཏོག་བསྒྲུབས་པའི་ཉེ་གནས་ཟླ་བཟང་གིས་ངག་ལས་བྱུང་བ་རྣམས་དང་། དམ་པ་ཉིད་ཀྱི་མཐོང་ཐོས་ཀྱི་རྣམ་པར་ཐར་པ་རྣམས་ཀྱི་ནང་ནས་ཆེ་ལོང་ཙམ་ཞིག་བཏུས་ཏེ་རྒྱལ་སྲས་ཀྱི་སྤྱོད་པ་རླབས་པོ་ཆེ་སྤྱད་ཚུལ་རྣམས་ཉིད་ཀྱི་མཛད་པས་རྒྱལ་སྲས་ལག་ལེན་སོ་བདུན་མ་དང་སྦྱར་བར་དབུ་ཕ་ཡུལ་སྤངས་པའི་ཕྱག་ལེན་བསྟན་པ་ནས་མཇུག་དགེ་བ་བྱང་ཆུབ་ཏུ་བསྔོ་བས་བརྩམ་བྱ་བསྟན་བཅོས་ཀྱི་དོན་ལེའུ་བདུན་གྱིས་བསྡུས་ཤིང་། དེ་ནས་ལེའུ་གཅིག་གིས་ཞིང་ཁམས་གཞན་དུ་གཤེགས་པའི་ཚུལ་བསྟན་ཚུལ་དང་། དེ་ཉིད་ཀྱི་སྐུ་གདུང་རིང་བསྲེལ་རྣམས་སྐུ་གསུང་ཐུགས་ཀྱི་རྟེན་དུ་གྱུར་ཚུལ་བཅས་གཞུང་དོན་གཙོ་བོ་ལེའུ་བརྒྱད་ཀྱིས་བསྟན་པ་སྟེ། ཁོང་གི་མི་ཚེ་ཞིག་གི་རིང་ལ་བྱམས་སེམས་དང་སྙིང་རྗེས་སྦགས་པའི་བྱང་སེམས་ཀྱི་སྤྱོད་—2—

བསྡུ་སྒྲིག་གསལ་བཤད།ཚུལ་ཀྱི་རྣམ་ཐར་དང་། ཉམ་ཐག་གི་སེམས་ཅན་གཅིག་གི་དོན་དུ་འགྱུར་ན་མནར་མེད་ཀྱི་མེ་མུར་དགའ་ཞིང་སྤྲོ་བས་འཇུག་པའི་བྱང་སེམས་ཞིག་གི་ཕྱག་ལེན་བསྟོན་པའི་གཞུང་ལུགས་ཞིག་དང་སྦྱར་བའི་མཐོང་ཐོས་དཀོན་པའི་ཐུན་མོང་མ་ཡིན་པའི་རྩོམ་ཚུལ་ཞིག་ཀྱང་སྙམ་མོ། །ད་ལན་འདིར་མཁྱེན་བརྩེ་འོད་སྣང་ཞེས་པའི་དཔེ་ཚོགས་འདི་ཡང་གཟན་དཀར་མཆོག་སྤྲུལ་ཐུབ་བསྟན་ཉི་མའི་བཀའ་སློབ་དང་མཛུབ་སྟོན་འོག །ངེད་ཞིབ་འཇུག་ཁང་ནས་མ་དཔེ་འཚོལ་བསྡུ་དང་ལེགས་སྒྲིག་བྱས་པ་བརྒྱུད་ད་ལན་མཁྱེན་ལྡན་གཟིགས་པ་པོ་རྣམས་ཀྱི་སྤྱན་ལམ་དུ་འབུལ་ཐུབ་བྱུང་།དཔེ་ཚོགས་འདིའི་མ་དཔེ་འཚོལ་བསྡུ་དང་དཔེ་སྒྲིག་འགན་འཛིན་མཁན་མཁན་པོ་འགྲོ་འདུལ་རྡོ་རྗེ་དང་། བསྟན་འཛིན་བློ་གྲོས། ཐུབ་བསྟན་ཉི་མ། ཀམེ་བདེ་ལེགས་བཅས་དང་། རྩིས་འཁོར་ནང་དུ་བླུགས་པའི་འགན་ཁུར་བ་ཟླ་བ་དང་། བློ་བཟང་ཆོས་འཕེལ་གཉིས། མ་དཔེ་མཁོ་འདོན་མཛད་མཁན་དཔལ་གྱི་འབྲས་སྤུངས་ཆོས་སྡེས་སྩལ་གནང་བྱུང་ཤིང་། ཞུས་དག་ཐད་མངོན་གསལ་ཡིག་ནོར་ཁ་ཤས་བཅོས་པ་ལས་དེང་དུས་ཀྱི་བརྡ་དག་དང་མི་མཐུན་པའི་ཕྲད་སྦྱོར་སྟངས་དང་མིང་ཚིག་དག་དཔེ་རྙིང་ལ་ཁུངས་བཅོལ་ནས་མང་ཆེ་བར་རང་སོར་དང་། རྣམ་ཐར་ཕྱི་མའི་མ་དཔེའི་དབུ་ཤོག་མ་ཚང་བར་གང་སར་བཙལ་འཚོལ་བྱས་ཀྱང་ད་ལན་དཔེ་སྐྲུན་སྐབས་ལག་སོན་མ་བྱུང་བར་ཚག་རྟགས་་་་་་བརྒྱབ་ནས་བཞག་ཡོད། མཇུག་ཏུ་ངས་མ་དཔེ་མཁོན་འདོན་མཛད་མཁན་རྣམས་ལ་ཐུགས་རྗེ་ཆེ་ཞུ། ཞེས་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་ཐུབ་བསྟན་ཉི་མས།། །།—3—

དཀར་ཆགརྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས། ་ ་ ་ ༷ ་ ་ ་ ་ ་ ་ ་ ་ ་ ་ ་ ་ ་ ་1རིགས་རུས་ཕུན་སུམ་ཚོགས་པར་སྐུ་འཁྲུངས་ཚུལ། ་ ་ ་ ་ ་ ་ ་ ་ ་ ་ ་1རབ་ཏུ་བྱུང་ནས་ཐུགས་སྦྱོང་མཛད་ཚུལ། ་ ་ ་ ་ ་ ་ ་ ་ ་ ་ ་ ་ ་ ་ ་ ་5སྙིང་རྗེ་ཆེན་པོས་ཉམས་ཐག་གི་འགྲོ་བའི་དོན་བྱས་ཚུལ།་ ་ ་ ་ ་ ་ ་ ་ ་12བླ་མ་རྣམས་ལས་ཟབ་རྒྱས་ཀྱི་གདམས་པ་གསན་ཚུལ།་ ་ ་ ་ ་ ་ ་ ་ ་ 17རྟ་རའི་གདན་ས་བ་མཛད་ཚུལ།་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་18སྒྲུབ་པ་སྙིང་པོ་མཛད་ཚུལ།་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་22ཐོགས་མེད་ཀྱི་སྔོན་ཤེས་མངའ་ཚུལ། ་ ་ ་ ་ ་ ་ ་ ་ ་ ་ ་ ་ ་ ་ ་ ་ 25གཞན་གྱི་སྡུག་བསྔལ་དངོས་སུ་ལེན་ནུས་པའི་ཚུལ།་ ་ ་ ་ ་ ་ ་ ་ ་ ་ ་31དབུས་གཙང་གི་ས་ཆ་གང་སར་ཕེབས་ནས་འགྲོ་བ་མང་པོར་ཆོས་དང་ཟང་ཟིང་གིས་ཕན་བཏག་ཚུལ།་ ་ ་ ་ ་ ་ ་ ་ ་ ་ ་ ་ ་ ་32རིན་པོ་ཆེ་འདི་ཉིད་ཀྱི་ཉིན་ཞག་ཕྲུགས་གཅིག་གི་ཆོས་སྤྱོད་ཀྱི་རིམ་པ།་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་41མྱ་ངན་ལས་འདའ་བའི་ཚུལ་བསྟན་པའི་ཚུལ།་ ་ ་ ་ ་ ་ ་ ་ ་ ་ ་ ་ ་ ་43—1—

དཀར་ཆགརྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།་ ་ ༷ ་ ་ ་ ་ ་ ་ ་ ་ ་ ་ ་ ་ ་ ་ ་68ལེའུ་དང་པོ་དུག་གསུམ་གྱི་འབྱུང་གནས་ཕ་ཡུལ་སྤངས་པའི་ཕྱག་ལེན་བསྟན་པ།་ ་ ་ ་ ་ ་ ་ ་ ་ ་ ་ ་ ་ ་75ལེའུ་གཉིས་པ་རྙེད་དཀའི་དལ་འབྱོར་དོན་ཡོད་བྱས་པའི་ཕྱག་ལེན་བསྟན་པ།་ ་ ་ ་ ་ ་ ་ ་ ་ ་ ་ ༷ ་ ་ ་ ་ ་ ་84ལེའུ་གསུམ་པ་བསླུ་མེད་ཀྱི་དཀོན་མཆོག་ལ་སྐྱབས་སུ་འགྲོ་བའི་ཕྱག་ལེན་བསྟན་པ།་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་94ལེའུ་བཞི་པ་བསམ་པ་བྱང་ཆུབ་མཆོག་ཏུ་སེམས་བསྐྱེད་པའི་ཕྱག་ལེན་བསྟན་པ།་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་114ལེའུ་ལྔ་པ་བྱང་ཆུབ་ཀྱི་སེམས་གཉིས་ཀྱི་ཕྱག་ལེན་བསྟན་པ།༷ ་ ་ ་ ་ ་ ་129ལེའུ་དྲུག་པ་ཕ་རོལ་ཏུ་ཕྱིན་པ་དྲུག་གི་ཕྱག་ལེན་བསྟན་པ།་ ་ ་ ་ ་ ་ ་ ་160ལེའུ་བདུན་པ་དགེ་བ་བྱང་ཆུབ་ཏུ་བསྔོ་ཞིང་བརྩམ་བྱ་བསྟན་བཅོས་ཀྱི་དོན་བསྡུ་བ།་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ 183ལེའུ་བརྒྱད་པ་མྱ་ངན་ལས་འདའ་བའི་ཚུལ་དང་སྐུ་གདུང་རིང་བསྲེལ་རྣམས་སྐུ་གསུང་ཐུགས་ཀྱི་རྟེན་དུ་གྱུར་ཚུལ།་ ་ ་ ་ ་ ་ ་ ་ ་ ་ ་ ་205

༄༧། །རྒྱལ་སྲས་རིན་པོ་ཆེའི་རྣམ་པར་ཐར་པ་དདོ་པའི་གསལ་འདེབས་ཞེས་བྱ་བ་བཞུགས་ས། །ན་མོ་ལོ་ཀེ་ཤྭ་རཱ་ཡ། དཔལ་ལྡན་བླ་མ་དམ་པའི་རྣམ་པར་ཐར་པ་དད་པའི་གསལ་འདེབས་ཞེས་བྱ་བ། བླ་མ་དང་མགོན་པོ་སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་ལ་ཕྱག་འཚལ་ལོ། །ཚད་མེད་ཐུགས་རྗེས་བྱང་ཆུབ་ཐུགས་བསྐྱེད་ཅིང་། །བརྩོན་པའི་དབང་གིས་བསྐལ་པར་ཚོགས་བསགས་ནས། །སྨོན་ལམ་མཐུ་ཡིས་གདུལ་བྱའི་མགོན་གྱུར་པའི། །དཔལ་ལྡན་བླ་མའི་ཞབས་ལ་ཕྱག་འཚལ་ལོ། །མཁྱེན་རབ་ཡོན་ཏན་ཐོགས་པ་མི་མངའ་ཞིང་། ། བདག་ལ་ཆགས་མེད་འགྲོ་ཀུན་བདག་མཛད་ཕྱིར། །བཟང་པོའི་ཡོན་ཏན་རབ་རྫོགས་དཔལ་མངའ་བའི། །དཔལ་ལྡན་བླ་མའི་ཞབས་པད་གུས་མཆོད་ནས། །དེ་ཉིད་གདུལ་བྱའི་དོན་ལ་བྱོན་པ་ཡི། །མཛད་པའི་ཕྲིན་ལས་ངོ་མཚར་རྨད་བྱུང་བ། །ཚུར་རོལ་མཐོང་བའི་བློ་ངོར་གསལ་བ་རྣམས། །རང་གཞན་དད་པའི་བརྟན་པ་གསོ་ཕྱིར་བྲི། །འདིར་དཔལ་ལྡན་བླ་མ་དམ་པ་ཆོས་ཀྱི་རྗེ། དུས་གསུམ་གྱི་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་ཀྱི་ངོ་བོར་གྱུར་པ།སྙིགས་མའི་དུས་སུ་འགྲན་ཟླ་ཐམས་ཅད་དང་བྲལ་ཞིང་། སྤྱན་རས་གཟུགས་མིའི་གཟུགས་སུ་སྤྲུལ་ནས། གདུལ་བྱ་རྣམས་ཀྱི་དོན་མཛད་པ། རྒྱལ་བའི་སྲས་—1—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།མཚན་བརྗོད་པར་དཀའ་བ། ཐོགས་མེད་རིན་པོ་ཆེ་དེ་ཉིད་ཀྱི་སྐུ་གསུང་ཐུགས་ཀྱི་རྣམ་པར་ཐར་པ་ཟབ་ཅིང་རྒྱ་ཆེ་བ་རྣམས་ནི། ཚུར་རོལ་མཐོང་བ་རྣམས་ཀྱིས་རྟོགས་པའམ་བརྗོད་པར་མི་ནུས་ཀྱི། རིན་པོ་ཆེ་ཉིད་ཀྱི་དྲུང་དུ། བདག་གིས་སྤོབས་པ་བསྐྱེད་ནས། དྲུང་གི་རྣམ་ཐར་ཞིག་ཐུགས་ལ་འདོགས་པར་ཞུ་ཞུས་པ།ཐག།བསླབ་གསུམ་བླངས་པས་ཉེས་ལྷུང་དྲི་མས་གོས། །ཐོས་བསམ་བྱས་པས་ཚིག་བཞིན་གཏིང་མ་རྙེད། །གཞན་དོན་བྱས་པས་རང་དོན་མེ་ལྟར་འབར། །དབེན་པར་བསྡད་པས་སྙོམས་ལས་དབང་དུ་སོང་། །ཞེས་པ་འདི་བྱོན་ནས། སྔར་ཡང་རྣམ་ཐར་འདོད་ཟེར་བ་རྣམས་ལ་དེ་སྐད་བྱས།བདག་གི་རྣམ་ཐར་དེ་རང་ལགས་སོ་གསུངས། དེ་ལྟར་ལགས་ཀྱང་། སྐུ་འཁྲུངས་ཚུལ། རབ་ཏུ་བྱུང་ནས་ཐུགས་སྦྱོང་མཛད་ཚུལ། བླ་མ་རྣམས་ལ་ཆོས་གསན་ཚུལ་ལ་སོགས་པའི་རིམ་པ་གཅིག་ཐུགས་ལ་འདོགས་པར་ཞུ་ཞུས་པས། དེ་རྣམས་བཞེད་ན་འདི་ལྟར་ལགས་སོ་ཞེས་གསུང་ལས་ཐོས་པ་དང་། སྤྱན་སྔར་ཡུན་རིང་དུ་བཞུགས་པ་འགའ་རེ་ལས་ཐོས་པའི་མཛད་པའི་ཚུལ་ཅུང་ཟད་འདིར་བརྗོད་ན།དེ་ལ་རྒྱལ་བའི་སྲས་པོ་འདི་ཉིད་ཀྱི་གདུང་རུས་ནི། ཆོས་ཀྱི་རྗེ་དཔལ་ལྡན་ཡང་དགོན་པ་ཆེན་པོའི་གདུང་རུས་དང་གཅིག་པ། འཇིག་རྟེན་ན་ཆེ་ཞིང་བཙུན་པ་བསྟོད་ཡིན་ལ་ཐོག་བྱུང་གིས་དོགས་པ་ལ་ཡང་། ངེད་བསྟོད་ཡིན་གསུངས་པས་ཐོག་ཐུབ་པ་ཡིན་པས། གདུང་རུས་བཟང་པོ་ཡིན་ནོ། །—2—

རྒྱལ་སྲས་ཐོགསམེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།ཞབྲུངས་པའི་ཡུལ་ནི། རྒྱ་དཀར་ནག་གི་སོ་མཚམས། འགྲི་ལྕམ་མཆེད་བདུན་གྱི་ནུབ་ཞོལ། དཔལ་ལྡན་ས་སྐྱ་དང་ཉེ་བ་ན་བྲག་སྐྱ་ཞེས་བྱ་བར། ཡབ་དཀོན་མཆོག་དཔལ་ཞེས་བྱ་བ། ཡུམ་འབུམ་སྒྲོན་ཞེས་བྱ་བ་རུས་པ་ཕྱག་ཡིན་པ།དེ་གཉིས་ཀྱི་སྲས་སུ་ཤིང་མོ་ལུག་གི་ལོ་ལ་སྐུ་འཁྲུངས་ཤིང་། མཚན་ཡང་དཀོན་མཆོག་བཟང་པོ་ཞེས་གསོལ་ལོ། །ཡུམ་གྱི་ལྷུམས་སུ་ཞུགས་དུས། ཡུམ་ལུས་བདེ་ཞིང་སེམས་དགའ་བ་དང་། ལྷག་པར་སྙིང་རྗེ་དང་ལྡན་ཞིང་། བལྟམས་པའི་དུས་སུ་ཡང་། འཇའ་དང་འོད་ལ་སོགས་པ་ངོ་མཚར་བའི་ལྟས་མང་དུ་བྱུང་ངོ་ཞེས་གྲག་གོ །ཡབ་མེས་རྣམས་ཀྱང་། ཡུལ་དཔོན་དང་མགོ་ཐོན་འབའ་ཞིག་བྱུང་ཞིང་།ཨ་མེའི་མཚན་དཀོན་མཆོག་བྱ་བ་ཡིན། དེའི་མཆེད་ཡ་ས་སྐྱ་དཔོན་གྲགས་བྱ་བ།འགྲོ་མགོན་ཆོས་རྒྱལ་འཕགས་པའི་ཉེ་གནས་ཡིན་ནོ། །འཁྲུངས་མ་ཐག་ནས།ཐེག་ཆེན་གྱི་རིགས་སད་པའི་རྟགས་སྙིང་རྗེ་ཆེན་པོ་མངའ་བ་ནི།བུ་ཆུང་སྨྲ་ཤེས་ཙམ་གྱི་དུས་སུ། ཉིན་གཅིག་ཡུམ་གྱི་པང་ན་གནས་པ་ན།རླུང་པོ་འཁོར་ཁྱེར་བྱེད་པ་གཅིག་གིས་ཤིང་ལོ་གཅིག་ནམ་མཁའ་ལ་ཁྱེར་བ་གཟིགས་ནས་དྲག་ཏུ་བཤུམས་པ་ལ། ཡུམ་གྱིས་ཅི་བྱུང་དྲིས་པ་ལ། དེ་ལ་ཕྱག་མཛུབ་བཙུགས་ནས། སེམས་ཅན་གཅིག་ནམ་མཁའ་ལ་ཁྱེར་སོང་གསུང་བ་དང་།འབྱོན་ཤེས་ཙམ་གྱི་དུས་སུ། ཉིན་གཅིག་ཕྱིར་གཤེགས་སོང་བ་དང་། ཡུད་ཙམ་ཞིག་ནས་གོས་མེད་དུ་བྱུང་གོས་གར་སོང་དྲིས་པས། སེམས་ཅན་གཅིག་འཁྱགས་འདུག་པས་དེ་ལ་བཀབ་ཡོད་གསུངས། ལྟར་ཕྱིན་པས། ཤོ་མངས་ཀྱི་ཕུང་པོ་བ་མོ་སྐྱ་ཁོར་བ་གཅིག་ལ་གཡོག་ནས་མཐའ་ལ་རྡོས་མནན་འདུག་བྱིས་པ་གཞན་བརྡུངས་པ་ན། དྲུང་ནས་ཀྱང་བཤུམས་པ་གཅིག་ཡོད་ཟེར་བ་དང་། བཤུམས་པ་—3—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།ན་དཔེ་ཆ་ཤོག་འཁྱར་ཕྱག་ཏུ་གཏད་པས་ཤིན་ཏུ་མཉེས་ནས་བཤུམས་འཕྲོ་ཆད་པ་དང་། རྩེད་མོ་ཕལ་ཆེར་མཆོད་རྟེན་བཞེངས་པ་དང་། ཆོས་འཆད་ཉན་ལ་སོགས་དགེ་བ་འབའ་ཞིག་མཛད་པ་ཡོད་ཟེར་བ་བདེན་ལགས་སམ་ཞུས་པས།དེ་ལྟར་གྲགས་གདའ་སྟེ་བདག་རང་གིས་ནི་མི་དྲན་ལགས་དྲན་ཙམ་ན་ཆོས་ལ་གཞན་གྱིས་ཐུ་ཡོགས་ལ་སོགས་མི་གུས་པ་བྱས་ཙན། བདག་ལ་མི་བཟོད་པ་ཆེན་པོ་སྐྱེ་ཞིང་། བྱིས་པ་རང་གི་དུས་ན། བཟོད་པ་དང་སྙིང་རྗེ་ཅུང་ཟད་ཡོད།དེའི་སྟོབས་ཀྱིས་སུ་ལ་ཡང་ཚིག་རྩུབ་ཡེ་སྨྲ་མི་ནུས། བྱིས་པ་གཞན་དང་རྩེ་བ་ན།གཞན་ཕམ་ནས་སེམས་མི་དགའ་བ་བདག་གིས་མི་བཟོད་ཅིང་། རང་ཕམ་ཡང་མི་དགའ་བ་ཙམ་མི་སྐྱེ་བ་གཅིག་དང་། བདག་པོ་རྩྭ་ཤིང་ལ་སོགས་ཐུ་རུ་ཕྱིན་ན་ཡང་གྲོགས་ཀྱིས་རྙེད་ན། རང་གིས་མ་རྙེད་ཀྱང་སྡུག་བསྔལ་ཙམ་མི་འབྱུང་ཞིང་།རང་གིས་རྙེད་ཀྱང་གྲོགས་ཀྱིས་མ་རྙེད་ན། ཁོང་ཚོ་ལ་ཕ་མ་སོགས་ཀྱིས་འཐབ་ཏུ་ཡོང་སྙམ་ནས་སྡུག་བསྔལ་ཆེན་པོ་ཡོང་བ་གཅིག་ཡོད་པས། རེས་འགའ་རང་གི་དེ་ནས་བྱིན། རེས་འགའ་ཐུ་རོག་བྱས་ཏེ། དེའང་བརྟག་ན། བདག་གི་མ་ནི་ལོ་ངོ་གསུམ་ནས་འདས། ཕ་ལོ་ལྔ་ནས་འདས། དེ་ནས་ལོ་དགུའི་བར་དུ་ཨ་ཕྱི་ཆོས་ཉིད་འདྲེན་གྱིས་བསྐྱངས་ཤིང་ཤིན་ཏུ་བྱམས་པོ་བྱས་པས། འཐབ་ཏུ་མི་ཡོང་སྙམ་པའི་སྙེམས་ཀྱང་ཡིན་པ་འདྲ་གསུངས། ས་སྐྱ་དཀར་ཕུབས་ཀྱི་སྒོར་བྱིས་པའི་དུས་སུ་མི་གཅིག་གིས་མགོ་ལ་བརྒྱབ་པས། ཁོང་ཁྲོ་བ་མ་བྱུང་བ་དང་། དྲན་ནས་ཤིག་བསྐྱུར་མ་མྱོང་གསུང་ཞིང་། དེ་ལྟར་གཞན་སྡུག་ན། རང་དེ་བས་སྡུག་ཅིང་།གཞན་བདེ་ན་ཡང་། དེ་བས་ཆེས་བདེ་བ་ནི་སྐྱེས་བུ་དམ་པ་རྣམས་ཀྱི་མཛད་པ་མེད་དུ་བྱུང་བ་ཡིན་ནོ། །4—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།དེ་དུས་བསམ་གླིང་པའི་གདུང་རྒྱུད་ཞང་སྒོམ་རི་པའི་དབོན་པོ། སངས་རྒྱས་དབོན་བསོད་ནམས་རྒྱལ་མཚན་ལ། བདེ་མཆོག་དྲིལ་བུ་པའི་ས་ལུགས་ཀྱི་དབང་ཡང་ཞུས་སོ། །དགུང་ལོ་དགུ་ལ་ཨ་ཕྱི་འདས་ནས། དགུང་ལོ་བཅུ་བཞིའི་བར་ལ་སྤུན་ཁུ་བོ་རིན་ཆེན་བཀྲ་ཤིས་ཀྱིས་བསྐྱངས་ཤིང་། ཀློག་ཡིག་ལེགས་པ་བསླབས་བཙུན་པར་འཇུག་པའི་བདག་རྐྱེན་ཡང་བྱས་པས་ཤིན་ཏུ་དྲིན་ཆེ་གནྡ།ངས།དེ་ནས་བྱས་པ་ཤེས་ཤིང་བྱས་པ་གཟོད།བྱས་པ་ཆུད་ཟོས་མི་བྱེད་པའི། །མི་ལ་དཔལ་མགོན་ཉེ་བར་གནས། །ཅེས་པ་ལྟར་ཁུ་བོ་ལ་དྲིན་ལན་དུ། ཁྱོད་ཚེ་འདི་ལ་མ་ཆགས་པའི་ཆོས་གཅིག་མཛོད། འཚོ་བ་ཐུང་ན་བདག་གི་ཀྱང་བསོད་སྙོམས་བྱས་ནས་བསྐྱལ་བ་ལགས།ཞེས་པའི་ཞལ་བསྐོས་མཛད་པས་ཁོང་གིས་ཀྱང་དེ་བཞིན་དུ་མཛད་དོ། །དགུང་ལོ་བཅུ་པའི་དུས་སུ། བླ་མ་འཇམ་དབྱངས་འཁོན་སྟོན་པ་ལ། བསམ་གླིང་གི་ཚོགས་སུ་ཤེར་སྙིང་གི་མདོ་སྒྲུབ། དབུ་མ་སེམས་བསྐྱེད། མི་འཁྲུགས་པའི་སྒོམ་བཟླས། སྒྲ་ནག་གི་མངོན་རྟོགས་ཕར་ཚད། མངོན་པ་གསུམ་གྱི་ལུང་རྣམས་གསན།༈ དགུང་ལོ་བཅུ་བཞི་པ་ལ་བསམ་གླིང་པའི་གདུང་རྒྱུད། མཁན་པོ་རིན་ཆེན་དཔལ་འབར་བས་མཁན་པོ་དང་དེའི་གཅུང་པོ་མཁན་པོ་རིན་པོ་ཆེ་དཔལ་བཟང་པ་ལ་སློབ་དཔོན་ཞུས། དགེ་སློང་རྡོར་རིན་པ་ལ་གྲིབ་ཚོད་པ་ཞུས་ནས། སྤྲེའུ་ལོ་ཟླ་བ་དྲུག་པའི་ཚེས་བརྒྱད་ཀྱི་སྔ་དྲོའི་ཆ་ལ། སངས་རྒྱས་ཀྱི་བསྟན་—5—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།པ་རིན་པོ་ཆེའི་སྒོར་རབ་ཏུ་བྱུང་ནས། མཚན་ཡང་བཟང་པོ་དཔལ་ཞེས་པར་གསོལ་ཏོ། ། དེ་ནས་བརྩམས་ཏེ་སྐུ་གཤེགས་ཀྱི་བར་དུ། ཁ་ན་མ་ཐོ་བ་ཕྲ་མོ་ཅི་ཡང་ཁྱད་དུ་མི་གསོད་པར་སྤང་བླང་མཛད། ཆོས་རྗེ་པ་ཉིད་ཀྱི་ཞལ་ནས། ལྔགས་ཐུལ་གྱོན་པ་ཙམ་ལ་ཡང་ཉེས་པར་སོང་དགོངས་ནས། ཡ་ང་བའི་རྣམ་པ་ཆེན་པོ་བྱས་ཏེ། དུས་ཕྱིས་འདུལ་བ་ཐོས་པས་དེ་ཙམ་རང་གི་སྤྱོད་ལམ་དོག་པ་རང་ཡང་མི་དགོས་པར་འདུག་གསུངས། དེ་ནས་རབ་ཏུ་བྱུང་བའི་བྱ་བ།ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་ཏུ་སྦྱོར། །ཞེས་པའི་དོན་ཉམས་སུ་བླང་བར་དགོངས་ཏེ། བོ་དོང་ཨེ་བསམ་གླིང་བའི་དགོན་ལག་ཡིན་པ་དང་། མཁན་པོ་དཔལ་བཟང་བ་དེ་དུས་ཨེའི་བླ་ཆོས་ལ་ཡོད་པའི་གསུང་ནས། འདི་ནས་བཙུན་པ་བཅུ་གཅིག་ཨེ་རུ་སློབ་གཉེར་ལ་གཏོང་བས།འདི་དང་འདི་བྱོན་ཟེར་བ་ལ། ཆོས་རྗེ་པ། སྟོན་པ་བསོད་རྒྱལ། ཇོ་སྲས་ཀུན་བསོད། ཚུལ་ཁྲིམས་དཔལ། དཔལ་སེང་རྣམས་ཀྱིས་དཔལ་ཨེའི་གཙུག་ལག་ཁང་དུ། དབྱར་ཆོས་ལ་ཕེབས་པར་བྱོན་ནས། བླ་མ་བྱང་སེམས་རིན་ཆེན་མགོན།བླ་མ་རིན་ཆེན་སེང་གེ །སློབ་དཔོན་ཀུན་དགའ་རྒྱལ་མཚན། སློབ་དཔོན་དཔལ་གྱི་བཟང་པོ། སློབ་དཔོན་བཀྲ་ཤིས་མགོན་རྣམས་ལ་མངོན་པ་ཀུན་ལས་བཏུས་གསན་ཅིང་། ཐུགས་སྦྱོངས་མཛད། ཐོག་མ་ཉིད་བདག་འཛིན་གྱི་ཁ་ཟིན་སྐྱུང་བ་ལ་ཐུགས་གཞོལ་ཞིང་། ཡོན་ཏན་དུ་སྤེད་པ་ཁོ་ན་མཛད་པས་གཞན་པས་བློ་གྲོས་ཀྱི་ནུས་པ་ཆུང་ཞིང་དམན་པའི་ཚུལ་བཟུང་ནས། གྲོགས་མཆེད་རྣམས་ལ་འགྲན་སེམས་དང་། ཕྲག་དོག་གིས་ཁྱད་གསོད་མ་མཛད་པར། མངོན་པ་ཀུན་ལས་—6—

རྒྱལ་སྲསཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།བཏུས་ལ་ལོ་ལྔའི་བར་དུ་སློབ་གཉེར་མཛད། གྲོགས་ཅི་རིགས་པས་དེ་གོང་དུ་བཤད་པས་ཆོག་པའང་བྱུང་གི །གནས་ལུགས་ལ་ཆོས་རྗེ་པ་ཁོ་ན་མཁས་པར་བྱུང་ངོ་། །དེ་ནས་བཤད་སློངས་ཀྱི་གྲོགས་ལ་སྟོན་པ་ནམ་རྡོར་གྱིས་གནས་རྙིང་བར་དུ་བྱོན་པས། འོ་སྐོལ་གཉིས་ཀས་བཤད་གསར་བ་ཡིན་བྱས་ན་རྙེད་པ་ཆེ་བར་ཡོང་བྱས་པས། ཆོས་རྗེ་པའི་གསུང་ནས། བརྫུན་བྱས་ན་མི་ཡོང་གསུངས་པས། སྟོན་པ་ནམ་རྡོར་དད་ནས། ངོ་མཚར་ཆེ་ང་ལ་ཁྱེད་ལྟ་བུའི་གྲོགས་མཆེད་དམ་པ་ཡོད་གསུངས། བཀུར་བསྟི་ཆེན་པོ་བྱེད་དོ། །དེ་དུས་དཔལ་སྡིངས་པའི་མཁན་ཆེན་གྲ་སངས་པ་ལ་ཕར་ཕྱིན་ཆོས་ཐུན་གཅིག་གསན། གྲང་པོ་ལུང་པའི་མཁན་པོ་ཐུགས་རྗེ་རྒྱལ་མཚན་ལ། བཀའ་གདམས་ཆོས་ཐུན་གཅིག་གསན། དེའི་དབྱར་ཆོས་ཀྱི་དུས་སུ་ཞ་ལུའི་བར་དུ་གྲྭ་བསྐོར་དང་། བཤད་སློངས་ཐུན་མོང་དུ་བྱས་ཏེ། སྟོན་པ་ནམ་རྡོར་གྱིས་གྲོགས་བྱས་ནས་བྱོན་པས། མཁས་པའི་གྲགས་པའང་ཐོབ་བོ། །དེ་དུས་ཀྱི་སྟོན་པ་ནམ་རྡོར་ནི། བླ་མ་ནམ་རྡོར་ཡིན། ངེད་གྲྭ་ཚང་གཅིག་ཅིང་ཡུན་རིང་འགྲོགས་པས།རུས་དད་ཆེ། དང་པོ་རང་ནས་སྙིང་རྗེ་ཆེ། མ་ནུས་པ་དང་བཀྲེས་པ་མཐོང་དུས།གསོལ་འཕྲོ་ཡན་ཆད་སྟེར་ཞིང་། ད་ནང་གསོལ་རྒྱུ་མེད་ཀྱང་ཚོལ་གསོག་དང་འདོད་འདུན་ཡེ་མི་མཛད། ནས་ཁལ་རེ་ཙམ་བྱུང་ཙ་ན། འདི་ཟད་ཙ་ན་འཁོས་གཅིག་འཆར་གསུང་ཞིང་། འཇིགས་ཆགས་དང་ཐུགས་ལས་མི་མཛད་པའི་སྐྱེས་མཆོག་ངོ་མཚར་བ་གཅིག་དང་པོ་རང་ནས་ཡོད་གསུངས། ཆོས་རྗེ་པ་རང་ཡང་།ང་ལ་གསོག་སེམས་མ་སྐྱེས་པས་འཕྲལ་ལྟོ་སྐྱིད་པ་གཅིག་བྱུང་གསུངས། དེ་ནས་བསམ་གླིང་བྲང་མོ་ཆེར། ཉི་ལ་འབུམ་བྱ་བ་ཤེས་རབ་ཅན་གཅིག་གིས་ཟླ་བ་—7—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།གཅིག་ཙམ་མཚམས་བྱས་ཏེ། མཇད་པ་གཞོན་བྱང་གི་ཊི་ཀའི་ཐོག་ནས་གཟིགས་རྟོག་མཛད་པས་སྔ་མའི་བག་ཆགས་སད་ཅིང་སྐྱེས་སྟོབས་ཀྱི་ཤེས་རབ་ཕུལ་དུ་ཕྱིན་པས། གཞན་གྱིས་ལོའི་བར་དུ་སྦྱངས་པ་བས། བསྐྱེད་ཆེ་བར་ཤིན་ཏུ་མཁས་པར་བྱུང་ཞིང་།ལེ་ལོའི་དབང་གིས་ཤས་ཆེར་མ་འབད་ཀྱང་། །འོན་ཀྱང་ཁོ་བོའི་བློ་དང་ཕྲད་པ་ན། །ཤེས་བྱའི་ཚིག་དོན་ལྷན་ཅིག་དམིགས་ངེས་ཡིན། །ཞེས་པའང་གསུང་ཞེས་གྲག་གོ །དེ་དུས་བླ་ཞིག་བྱང་ཆུབ་རྡོ་རྗེའི་དུས་མཆོད་ཀྱི་མང་ཇའི་གྲལ་དུ། རིགས་གྲྭ་བྱེད་པའི་རིགས་ཆུང་གི་གསེབ་ན། བྱུང་བ་ཡང་བཞུགས་པ་ལ། འཇམ་དབྱངས་རོང་པ་ཉི་ལ་རྒྱལ་མཚན་བྱ་བ་ཤིན་དུ་མཁས་པ་ཞིག་ཡོད་པ་ན་རེ། ཁྱེད་བློ་གསར་བ་བཙུན་ཆུང་བཟང་པོ་དཔལ་དང་བཅས་པ་རྣམས་ལ་དྲི་བ་བྱ་རྒྱུ་འགའ་ཞིག་ཡོད། མངོན་པ་ནས། ཟང་ཟིང་མེད་པའི་ཚོར་བ་སྡུག་བསྔལ་བ་ཞེས་བྱ་བ་གཅིག་བཤད་འདུག་སྟེ། ཟང་ཟིང་མེད་པའི་ཚོར་བ་ཡིན་ན་སྡུག་བསྔལ་ཡིན་པའི་དམ་བཅའ་བུད་ཟེར་བ་འདི་ལ། བསམ་མནོ་ཐོང་ལ་ལན་ཐོབ་ཟེར་བ་ལ། གཞན་ནི་ལན་ཐེབས་པ་མ་བྱུང་། དྲུང་གི་ཐུགས་དགོངས་ལ། དེ་ལྟ་བུ་གཞུང་ན་ཡོད་པས་འདི་ཇི་ལྟར་ཡིན་བསམས་པས། ཉན་ཐོས་དགྲ་བཅོམ་པ་ལ་ཟང་ཟིང་མེད།ཉོན་མོངས་མེད་ཀྱང་དེ་དག་ལ། །ལས་ཀྱི་ནུས་པ་མཊྭཱཾོདི་བ་ཡིན། །

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།ཞེས་སྡུག་བསྔལ་འབྱུང་བར་བཤད་ཡོད་པ་དེའི་ལུགས་ཀྱི་སྒྲུབ་བྱེད་དང་། འགལ་སྤོང་གསུངས་ནས་བརྩོད་ཟླ་ཆོས་དང་མཐུན་པར་ཕམ་བར་མཛད་དེ། ང་ཐོགས་མེད་གསར་མ་ཡིན་གསུངས་པས། མཚན་ཡང་ཐོགས་མེད་ཅེས་དེ་ནས་གྲགས་ཤིང་། མཁས་པ་རྣམས་ཀྱིས་ཀྱང་། ངོ་མཚར་དུ་འཛིན་པ་བྱུང་ངོ་། །དེའི་དགུན་མངོན་པ་ཀུན་ལས་བཏུས་ཀྱང་བཤད་མཛད་ཅིང་། དགུང་ལོ་ཉི་ཤུ་པ་ལ་བཤད་གསར་མཛད། ཆོས་གསུངས་པས། འདི་ཐོགས་མེད་རང་ཡིན་པར་འདུག་ཅེས་མཁས་པའི་གྲགས་པ་ཐོབ་བོ། །དེ་ནས་སློབ་དཔོན་འཇམ་དབྱངས་ཉི་མ་ལ་རྣམ་ངེས་གསན་ནས་ཐུགས་སྦྱོངས་མཛད། ཉེར་དྲུག་ལ་དངུལ་ཆུར་བྱོན་ནས། རི་པ་དཔལ་ཤེ་ལ་ན་རོ་ཆོས་དྲུག་དང་། ཞ་མ་ནས་བརྒྱུད་པའི་ཕྱག་རྒྱ་ཆེན་པོ་སྟོད་ལུགས་སུ་གྲགས་པ་གསན། ཉེར་བདུན་ལ་ཨེ་རུ་དགེ་བཤེས་མཛད། དེ་ནས་ས་སྐྱར་སློབ་དཔོན་གཞོན་རྒྱལ་བ་ལ་རྣམ་ངེས་ཚར་གཅིག་གསན་ཞིང་། དྲུང་པ་རང་གིས་ཀྱང་ཆོས་གསུང་དུས། གོང་མའི་སྐུ་རིམ་པ། དགེ་བཤེས་མང་པོ་རྣམ་རྒྱལ་ལ་སྤྱན་དྲངས་པའི་ཚོགས་དཔོན་ལ་འབྱོན་པར་ཞུ་ཟེར་བ་ལ།འབྱོར་པ་ནི་ཅི་ཡང་མེད་ཅིང་། དེ་ཉིན་རྣམ་རྒྱལ་ལ་བྱོན་ནས། སྲང་ཕྱེད་དེའི་འབུལ་བ་སྔར་སྲོལ་ཡོད་ཅིང་ཆོས་ཉན་དོན་གཉེར་བ་ནི་གཉིས་ཙམ་ལས་མེོད་ནའང་། ང་ལ་ཆས་བཤད་དགས་གསུངས་ནས། རྣམ་རྒྱལ་ལ་མ་བྱན་པར་ཆས་གསུངས། ས་སྐྱར་ཡང་དགེ་བཤེས་ཆེ་རྟོགས་སུ་གྱུར་ཀྱང་། ཉོམ་ཆུང་གི་སྤྱོད་པ་མཛད་པས། གྲགས་པ་ཆེ་རྒྱུ་མེད་པ་གཅིག་ཡོད་གསུངས། རོང་པ་ཉི་མ་རྒྱལ་མཚན་དགོས་ཀྱི་སློབ་དཔོན་ཡིན། ཚད་མའང་ཤིན་ཏུ་མཁས་པར་མཁྱེན་ཏོ། །གཞན་ཡང་རྒྱས་པའི་བསྟན་བཅོས་ས་སྡེ་ལྔ། བསྡུས་པའི་སྡོམ་རྣམ་གཉིས། ཐེག་—9—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།པ་ཆེན་པོ་མདོ་སྡེ་རྒྱན་ལ་སོགས་པ་བྱམས་ཆོས་ལྔ། དེ་དང་འབྲེལ་པའི་བསྟན་ཆོས་ཆེན་པོ་ཉི་ཤུ་རྣམས་དང་། ཁྱད་པར་དུ་མདོ་སྡེ་རྒྱན་མངོན་རྟོགསརྒྱན། རྒྱུད་བླ། བྱང་ཆུབ་སེམས་དཔའི་སྤྱོད་འཇུག་རྣམས་ལ་ལོ་བརྒྱད་ཀྱི་བར་དུ་ཐུགས་སྦྱོངས་མཛད་ཅིང་། ལུང་རིགས་ཀྱི་སྒྲོས་གླེང་མཛད་པའི་དུས་སུ་ཡང་། བྱམས་པ་རྗེས་འབྲང་དང་བཅས་པའི་གདན་ས་ང་ཡིན། ཀླུ་སྒྲུབ་རྗེས་འབྲང་དང་བཅས་པའི་གདན་ས་ང་ཡིན། ཆོས་གྲགས་རྗེས་འབྲང་དང་བཅས་པའི་གདན་ས་ང་ཡིན་གསུང་བ་ཞིག་ཡོད་ཅེས་བགྲེས་པ་རྣམས་གསུང་ཞིང་།ཨེ་རུ་དུས་ཆོས་ལ་ཡང་མངོན་པ་ཀུན་ལས་བཏུས། ཕར་ཕྱིན་རྣམ་ངེས།མདོ་སྡེ་རྒྱན། རྒྱུད་བླ། སྤྱོད་འཇུག་རྣམས་གསུངས། བླ་མ་བྱང་སེམས་རིན་ཆེན་མགོན་པོ་ལ། དགྲ་ནག འཁོར་ཆེན། སྒྲོལ་མ། ཚེ་དཔག་མེད། བདེ་མཆོག་ཀྱི་རྡོར། ཀུན་རིག་རྣམས་ཀྱི་དབང་། ཕར་ཕྱིན་སྤྱོད་འཇུག །ཐུབ་པ་དགོངས་རྒྱན།ཐེག་བསྡུས་བསྐོར་གསུམ། སེམས་བསྐྱེད་ས་ལུགས། རྣམ་རྒྱལ་རྗེས་གནང་། ཉི་ཤུ་པ་དང་། སུམ་ཅུ་པའི་རྩ་འགྲེལ། བྱམས་ཆོས་ལྔ་རྩ་འགྲེལ། མགོན་པོ་ལྕོ་གྲལ་གྱི་རྗེས་གནང་གཏོར་ཆོག་ལ་སོགས་པ་ལས་ཚོགས་དང་བཅས་པ འཇམ་དབྱངས་འཁོན་སྟོན་པས་མཛད་པའི་ཨ་ཕྱི་མའི་གཏོར་ཆོག །གཏོར་དབང་རྣམས་གསན། བླ་མ་རིན་ཡེ་བ་ལ་བྱམས་ཆོས་རྣམས་དང་། སྨོན་འཇུག་སེམས་བསྐྱེད།དཔེ་ཆོས་རིན་སྤུངས། མན་ངག་རིན་སྤུངས་རྣམས་གསན། བླ་མ་གནུར་ཆོས་འཕགས་རྒྱལ་མཚན་དཔལ་ལ། སློབ་དཔོན་ཀུན་དགའ་སྙིང་པོས་མཛད་པའི་རྡོ་རྗེ་འབྱུང་བ། ཁམས་གསུམ་རྣམ་རྒྱལ། ཀུན་རིག །རྣམ་འཇོམས། ཕྱག་རྡོར་འགྲོ་བཟང། དཔལ་མཆོག རྩེ་མོ་རིག་བསྡུས། སྦྱོང་རྒྱུད། དཔལ་མཆོག་དེ་ཉིད་—10—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།འདུས་པའི་འགྲེལ་པ། ཀོ་ས་ལ་རྒྱན། ཨ་བ་ཏ་ར། གཙུག་དགུའི་རྒྱུད། ཡོ་གའི་དབང་ཀ་ལ་སོགས་པ་གསན་ནོ། །རིན་ཆེན་ཤེས་རབ་འབུམ་པའི་དྲུང་དུ། དུས་འཁོར་ཡོངས་རྫོགས་ཀྱི་དབང་། དབང་མདོར་བསྟན། སྦྱོར་དྲུག་གི་ཁྲིད། ལྷན་ཅིག་སྐྱེས་སྦྱོར། རྟེན་འབྲེལ་སྙིང་པོ། དམར་ཁྲིད། བཅུ་གཅིག་ཞལ་གྱི་རྒྱ་གཞུང་དཔལ་མོས་མཛད་པ།ཕོར་ཕྱིན་དྲུག་གི་གཟུངས། ས་བཅུ་པ་སྒོ་མཐའ་ཡས་པའི་གཟུངས་རྣམས་གསན་ན། །དགུང་ལོ་སུམ་ཅུ་པ་བྱི་བའི་ལོ་ལ། དཔལ་ཨེའི་གཙུག་ལག་ཁང་དུ།མཁན་ཆེན་བྱང་ཆུབ་སེམས་དཔའ་རིན་ཆེན་མགོན། ལས་ཀྱི་སློབ་དཔོན་བླ་མ་ནམ་མཁའ་སངས་རྒྱས། གསང་སྟོན་བླ་མ་ཀུན་དགའ་རྒྱལ་མཚན། གྲིབ་ཚོད་པ་སློབ་དཔོན་ཤཱཀྱ་བྱང་ཆུབ། དད་པའི་དགེ་འདུན་བླ་མ་རྒྱལ་མཚན་འབུམ་ལ་སོགས་པ་ལ་ཞུས་ནས། ཚེས་དྲུག་གི་སྔ་གྲོའི་ཆ་ལ་བསྙེན་པར་རྫོགས་པ་མཛད་དོ། ཁྲིམས་ཉིས་བརྒྱ་ལྔ་བཅུ་རྩ་གསུམ་སྤྱན་གྱི་འབྲས་བུ་ལྟར་གཅེས་སྤྲས་སུ་མཛད་ཅིང་། འདོད་པའི་རྩ་བ་གཏན་ནས་སྤངས་ཏེ། སངས་རྒྱས་ཀྱི་བསྟན་པ་ལ་བྱ་བ་རྒྱ་ཆེན་པོ་མཛད་དོ། །འཆད་ཉན་མཛད་པའི་གནས་སྐབས་སུ། ལོངས་སྤྱོད་ཀྱིས་ཅུང་ཟད་ཕོངས་པ་ལ། བརྩེ་བར་འདོད་པ་འགའ་རེས་ལག་ལེན་བསླབས་ནས། དབང་བསྐུར་ལ་སོགས་མཛད་ན། ལོངས་སྤྱོད་འབད་མེད་དུ་འབྱུང་བས།ལག་ལེན་བསླབས་པ་དྲག་ཅེས་པའི་ལན་དུ། ཁོ་བོ་ལག་ལེན་བྱེད་ན་འདི་ལྟར་བྱེད་གསུངས་ནས། རྒྱལ་སྲས་ལག་ལེན་བརྩམས་ཏེ། གྲོག་ནང་གཅིག་ཏུ་ཞུས་དག་མཛད་པས། ཤོག་གུ་གཅིག་ཀྱང་མ་ལུས་པར་རླུང་པོས་ཁྱེར་སོང་། དེར་ཕྱོགས་ཐམས་ཅད་དུ་དར་ཆ་ཡོང་བ་ལ་ལྟ་བ་འདྲ། ཡང་བློ་ལ་ས་ལེ་འདུག་པས་—11—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།བསྐྱར་ནས་བྲིས་པ་ཡིན་གསུང་། དེ་དུས་ཨེ་དཀར་ཕུ་བའི་སྒྲུབ་མཆོད་ལ་འབྱོན་པར་ཞུ་ཟེར་བ་ལ། བཤད་ཉན་གྱི་གེགས་སུ་སོང་དོགས་ནས་མ་བྱོན། ཡང་བླ་མ་ཀུན་བཀྲ་བ་བསྐྱར་ནས་གདན་འདྲེན་དུ་བྱུང་། ཉིད་ཅག་ཅིས་ཀྱང་སྒྲུབ་མཆོད་ལ་འབྱོན་དགོས་པར་གདའ་ཟེར་བ་ལ། གཞན་བུས་ཅི་ཡང་མི་ཤེས་པ་ཉིད་ཅག་རང་ལ་ཐུགས་རྒྱུས་བདོག་པ་གསུངས་པས། དེ་ཀ་ཉིད་ཅག་གིས་ཅི་ཡང་མི་མཁྱེན་ཏེ།སྟོན་པ་ཉི་སེང་བྱ་བ་དེས་མཛད་ན་ཕར། ཐོགས་མེད་ཁོ་ན་མཁས་སོ་མཁས་སོ་ཞེས་བསྒྲགས་ནས། ཟེར་ཞིང་ལོག་སོང་གསུང་ངོ་། །འཆད་ཉན་གྱི་གེགས་སུ་སོང་དོགས་པ་ལས། ཐུགས་སོང་ན་ཚེ་དཔག་མེད་ཀྱི་སྒྲུབ་མཆོད་གཅིག་ལ་ཅི་ཚེགས་ཏེ། ལོ་ཙཱ་བ་བྱང་རྩེས། མཁན་ཆེན་བུ་སྟོན་པའི་གསུང་གིས། རྡོ་རྗེ་དབྱིངས་ཀྱི་སངས་རྒྱས་སྟོང་གི་མཚན་ལྷུག་པ་མ་དང་། ཚིགས་བཅད་མ་གཉིས་ཀ་བཟུང་ནས་བསྐྱངས་པ་ཡིན་ཏེ། བྱང་དུ་མ་འདོད་གསུང་གིན་གདའ་ཞུས་པས།དེ་རང་བྱང་པོ་བྱེད་པ་ལ། དེ་ཙམ་གྱི་རྩོལ་བ་མེད་གསུང་ཞིང་། འཕྲལ་གྱི་མིག་ཉེ་དང་། འདོད་ཡོན་མཐུན་འཇུག་ངོ་བསྲུངས། ཚུལ་འཆོས་ཐམས་ཅད་སྤངས་ཏེ།རྩི་ལྷོང་ལ་སོགས་པའི་གནས་དབེན་པ་རྣམས་སུ། ཐོས་བསམ་དང་། འཆད་ཉན་ཤིན་ཏུ་འཕེལ་བར་མཛད། ཐུན་མཚམས་སུ་རི་ཁར་བྱོན་ནས། ཏིང་ངེ་འཛིན་ལ་མཉམ་པར་བཞག་པས། དགོངས་གྲིབ་མ་བྱུང་བ་དང་། ངེས་འབྱུང་དང་སྐྱོ་ཤས་དྲག་པོ་སྐྱེ་ཞིང་། དེའི་མཚན་མོ་རྣམས་ཟིན་པ་དང་། དག་པའི་ཞིང་ཁམས་མང་པོ་་གཟིགས་པ་བྱུང་།༈ གཞན་ལ་ཅུང་ཟད་ཕན་ན། རང་གི་ལུས་སྲོག་ལ་ཡང་མ་གཟིགས་པར་གཞན་ཕན་མཛད་དེ། དགུང་ལོ་བཅུ་དྲུག་ཙམ་བཞེས་པའི་དུས་སུ་ཟང་ཟིང་—12—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།གི་དྲིན་ཅུང་ཟད་ཡོད་པ་གཅིག་གིས། དོན་གལ་ཆེན་གཅིག་ལ། ས་སྐྱར་བང་ཆེན་ལ་མངགས་ནས། སང་ཉིན་འཁོར་བ་གྱིས་ཟེར། དེས་ཆོས་རྗེ་པས་བྱོན་པས།ལམ་ཕྱེད་ཙམ་གྱི་ཐང་སྟོང་གཅིག་ན་ཁྱི་མོ་གཅིག་ལ་ཕྲུ་གུ་སྐྱེས་ནས། བཀྲེས་པས་ཉེན་ཏེ་ཕྲུ་གུ་ཟ་བ་ལ་ཐུག་པ་གཅིག་འདུག་པས། ཚད་མེད་པའི་སྙིང་རྗེ་ཞབྲུངས། ཕན་པའི་ཐབས་བསམས་པས། དི་རིང་ཁྱི་མ་སྨད་ཨེ་རུ་བསྐྱལ་ལ། དོ་ནུབ་མཚན་འབྲོས་བྱ་བ་ལས་མེད་སྙམ་དུ་དགོངས་ཏེ། སྙིང་སྟོབས་ཆེན་པོས།འཐབ་པ་དང་། ངལ་བའི་འཇིགས་པ་ཁྱད་དུ་བསད་ནས། ཁྱི་མ་བུ་ཁུར་ནས་ཚུར་བསྐྱལ་ནང་དུ་སོང་ལ། ཆུ་ལྟ་བུར་གཅིག་མཐུང་ལ་འགྲོ་དགོངས་པ་ལ། བང་ཆེན་ལ་གཏོང་བའི་མི་དེ་དང་ཕྲད་པས། ཁྱེད་ཀྱིས་མ་ཕྱིན་ནམ་ཟེར་བ་ལ། དེ་དོན་བརྗོད་པས། དོན་གལ་ཅན་རང་གཅིག་ཡིན་ཏེ། ཁྱོད་ཀ་སྙིང་རྗེ་ཆེ་བ་གཅིག་ཡོད་ཟེར་ནས། དྲག་པོ་འཐབ་ཏུ་བྱུང་བས། ནང་དུ་འགྲོ་མ་ནུས་པར། དེ་ཀ་ནས་ལོག་ཏེ་མཚན་འགྲོས་མཛད་པས། ནང་པར་སྔ་མོར་དོན་མི་དང་ཕྲད། དོན་ཡང་གྲུབ་ནས། དེ་མ་ཐག་བྱོན་པས། ཨེར་ཉི་མའི་ཁ་ལ་ཕེབས་པས། མི་དེ་ཡང་ཤིན་ཏུ་དགའ་ཞིང་དད་ནས། ཁར་སང་མང་པོ་འཐབས་ཏེ་བཟོད་པར་གསོལ་ཅིག །ངོ་མཚར་ཆེ་ལགས་ཟེར་རོ། །ཡང་དགུང་ལོ་ཉི་ཤུ་ཙམ་གྱི་དུས་སུ། ཨེའི་བཙུན་པ་རྣམས་ཆོས་བར་ལ་བྱོན་པའི་ཚེ། རྒྱ་སྒོའི་འགག་ན། སྤྲང་མོ་ཞ་མོ་གཅིག་ཡོད་པ་དེ་ངུ་བ་གཟིགས་ནས། ཁྱོད་ཅི་ལ་ངུ་དྲིས་པས། བཙུན་པ་རྣམས་གཞན་དུ་གཤེགསཔར་འདུགགཞན་གྱིས་བདག་ལ་སྟེར་མི་མི་ཡོང་ཟེར་བ་ལ་ཐུགས་ཀྱི་མ་བཟོད་དེ། སྡུག་བསྔལ་མ་བྱེད་ཅིག །ངས་ཁྱོད་ལེན་དུ་འོང་གིས་གསུངས་ནས། ཆོས་བར་གྱི་—13—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།གནས་སུ་ཁུར་པོ་བསྐྱལ་ནས། ཅུང་ཞིག་ངལ་གསོས་ཏེ། ཐག་པ་ཁྱེར་ནས་བྱོན་པས། གྲོགས་པོ་རྣམས་ན་རེ་གར་འགྲོ་ཟེར་བ་ལ། བདག་སྤྲང་མོ་དེ་ལེན་དུ་འགྲོ་གསུངས་པས། བདེན་པར་མི་འཛིན་འདུག །སྤྲང་མོ་ང་ལ་ཁུར་གཅིག་གསུངས་པས། འཁུར་མི་ནུས་འདུག་ནས། ཐོག་མར་མོའི་གོས་སྟན་རྣམས་ཁུར་ནས་རིང་པོར་བསྐྱལ། ཡང་ལོག་ནས་མོ་ཁུར་ཡོང་། དེ་ལྟར་དེ་མོས་ཀྱིས་ཆོས་བར་གྱི་སར་ཁུར་བྱོན་པས། གྲོགས་རྣམས་ན་རེ། མེ་ཤིང་ཐུར་རུ་འགྲོ་བ་ཡིན་ཡོང་སྙམ་པ་ཡིན་ཏེ། ཤིན་ཏུ་ངོ་མཚར་ཆེ་ཟེར་རོ། །དགུང་ལོ་སུམ་ཅུ་ཙམ་གྱི་དུས་སུ། རྒྱ་སྒོར་སྡོད་པའི་སྤྲང་པོ་གཅིག་ལ་ཤིག་ནད་དྲག་པོ་བྱུང་འདུག་པ་ལ། རྗེ་པ་རང་ལ་གང་ཡོད་ཀྱི་བཟའ་བཏུང་རྣམས་མངོན་ཚན་ཆུང་བར་བྱ་བའི་ཕྱིར། མཚན་མོ་བསྐྱལ་ཞིང་གསོས། ནུབ་གཅིག་སྐྱེལ་དུ་བྱོན་པས། ཁོ་མི་འདུག །མཐའ་འཁོར་རྣམས་བཙལ་བས་ཀྱང་མ་རྙེད།ནང་པར་སྔ་མོ་ལྟར་ཕྱིན་པས་རྩིག་སྐོག་གཅིག་ན་འདུག །འདིར་སྡོད་པ་ཅི་ཡིན་བྱས་པས། མི་རྣམས་འགྲོ་འོང་བྱེད་དུས། ཁྱོད་མཐོང་ཙ་ན་སྐྱུག་བྲོ་ཡི་འདུག་ཟེར་ནས་ཕུད་པ་ཡིན་ཟེར་བས། བཟོད་ཐབས་མེད་པའི་སྙིང་རྗེ་དྲག་པོ་སྐྱེས་ནས་མང་པོ་བཤུམས། འགྲོ་འོང་བྱེད་པ་ཀུན་འདི་ལ་མིག་མ་བལྟས་ཀྱང་ཆོག་པ་ལ་སྙམ་པ་བྱུང་གསུངས། དེའི་ནུབ་མོ་ཁོ་ནང་དུ་ཁྲིད་དེ། བཟའ་བཏུང་གིསཚིམས་པར་བྱས། ཙར་ཐུལ་གསར་པ་གཅིག་ཡོད་པ་ཁོ་ལ་བྱིན་ནས་བཏང་། ཁོའི་གོ་ལོག་ཀུན་སྤོས་ཏེ་ཤིག་གསོས་པས། མཛེའམ་འབྲུམ་བུ་ནག་པོ་གླང་གཉའ་བྱུང་བ་བཞིན་སོང་ནས་ཆོས་ཆག་པས། སློབ་མ་དང་གྲོགས་མཆེད་ཀུན་གྱིས་སྐུ་ཁམས་ལོག་པ་ཡིན་ནམ་སྙམ་ནས་ལྟར་བྱུང་བས། དེ་ལྟར་གྱུར་པ་མཐོང་ནས། འགའ་—14—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།ཞིག་གིས། ལར་ཆོས་པ་བཟང་བ་ཀས་ཆོག་པས་ཟེར་ཞིང་འཐབ།ལ་ལས་སྙིང་རྗེའི་བསམ་པ་མ་དག་པས། །ལུས་འདི་བཏང་བར་མི་བྱ་སྟེ། །ཞེས་སོགས་ཀྱི་ཆོས་བཤད་བྱེད། ལ་ལས། བདག་ཅག་གི་སླད་དུ་འདི་ལྟར་མི་མཛད་དུ་གསོལ་ཞེས། ནན་གྱིས་ཤིག་འདོར་བར་ཞུས་ཀྱང་། ཐོག་མེད་དུས་ནས། ལུས་ཇི་སྙེད་བླངས་ཀྱང་དོན་མེད་དུ་སོང་འདུག །ད་རེས་ཤི་ཡང་དོན་ཅན་ཡིན་པས་ཤིག་མི་འདོར་གསུངས་ནས། ཤིག་གསོས་པས། ཞག་བཅུ་བདུན་ཙམ་ནས་ཤིག་ལས་གྲོལ་ཏེ། ཤིག་རོ་ཀུན་ལ་གཟུངས་སྔགས་མང་པོ་བཟླས་ཤིང་ཚ་ཚ་བཏབ་པས། ཀུན་གྱིས་ལྷག་བསམ་རྣམ་དག་དང་ལྡན་པར་རྟོགས་ཤིང་། ངོ་མཚར་གྱི་གནས་སུ་འཛིན་ལ། མཚན་ཡང་རྒྱལ་སྲས་ཆེན་པོ་ཞེས་ས་སྟེང་ཐམས་ཅད་དུ་གྲགས། ཆོས་རྗེ་བསོད་ནམས་རྒྱལ་མཚན་པས་ས་སྐྱར་སྤྱན་དྲངས། ཆོས་མང་པོ་ཞུས། ཚུར་རེས་ལ་བཙས་ནག་པོར་ཇག་པ་བྱུང་། དངུལ་ཆུར་ཕེབས་པ་དང་ཇག་པ་རྣམས་ཀྱི་དོན་དུ་སྨན་བླ་དང་། སྒྲོལ་གསོལ་ལ་སོགས་པ་མང་པོ་མཛད་ཅིང་། དགེ་འདུན་གྱི་བསྙེན་བཀུར་ཡང་ཅི་རིགས་སུ་མཛད་དོ། །ཇག་པའི་ནང་ན་མ་རུངས་པའི་རྣམ་པ་ཅན་གཅིག་འདུག་པ་དྲན་པ་ཙམ་གྱིས་བཟོད་ཐབས་མེད་པའི་སྙིང་རྗེ་སྐྱེས་གསུང་ངོ་། །ཡང་སྐུ་ཁམས་གསེང་བའི་སར་སྤྲང་པོ་ནམ་བཟང་ཟེར་བ་གཅིག་སློང་དུ་བྱུང་བ་ལ། ཕྲུག་ཆམ་གཅིག་དང་། བེར་ཐུལ་གཅིག་ཡོད་པའི་ཕྲུག་ཆམ་དེ་གནང་ནས། བྲང་ཀང་དུ་ཕེབས་པ་དང་། ཁྱོད་བེར་ཐུལ་འདི་ལ་ཆགས་འདུག་པ་དགོངས་ནས་སྤྲང་པོ་འབོད་དུ་བྱོན་པས། ཁོའི་བསམ་པ་ལ་ཆམ་སེ་འཕྲོག་པར་འདུག་བསམ་བྲོས་པ་ལ། དེད་ནས་ཟིན་བེར་ཐུལ་བྱིན་—15—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།པས་ཁོས་ལེན་མི་ནུས་པ་འདྲ་བ་འདུག་གསུང་ངོ་། ཡང་དངུལ་ཆུའི་བྲང་ཁང་ན་བཞུགས་དུས། སྤྲང་པོ་འགའ་ཞིག་གིས་རེ་མོས་བྱས་ཤིང་ཡང་ཡང་སློང་བ་ལ།བྱུང་རེས་ཀྱིས་རྩམ་པ་སྡེར་རེ་གནང་བས། ཁལ་གསུམ་ཙམ་གྱི་རྩམ་པ་ཡོད་པ་ཉིན་གཅིག་ལ་ཟད། ཡང་བྱུང་རེས་ཀྱིས་རྩམ་སྐྱེ། སྦུད་པ། སྤྱན་ར། ཕྱག་ཕྲེང་རྣམས་རེ་རེ་ནས་གནང་བ་ལ། སྒྲུབ་པ་པོ་ཉི་སེང་གིས། སྤྲང་པོ་རྣམས་ལ། ཁོང་པ་རང་ལའང་ཙམ་ཕད་གང་པོ་འདི་ལས་མེད་པ་ལ། ཁྱེད་རྣམས་ཧ་ཅང་ཡང་མི་རིག་ཞེས་འཐབས་སོ། །དྲུང་པ་ལ་དེ་ཙམ་གནང་བ། གསོལ་རྒྱུ་མི་མཆི་ཞུས་པས།སྟེར་རྒྱུ་ཡོད་བཞིན་ཕོངས་པ་ལ་མི་སྟེར་བ་མི་བཟོད་གདའ། ནམ་ཀྱང་མུ་གེས་མི་འཆི་ཡོང་། ཤི་ཡང་བཟོད་ལགས་གསུང་ངོ་། །བྱང་ད་ར་ནས་ཇག་པས་བརྡུངསཔའི་མི་སུམ་ཅུ་ཙམ་གྱིས་ཆོས་རྫོང་སྒོ་རྩར་སླངས་པས། ཉེ་གནས་མེད་ཤུལ་ན་བཟའ་བེར་ཐུལ་གཅིག་གནང་བས། འདི་གོན་དུ་མི་བཏུབ་བཟའ་བཅའ་ཞུ་ཟེར་བས། བཏུབོ་ཀྱིས་གསུངས་གཏུབས་ནས་གནང་། ཞིབ་དང་རྩིང་ཕྱེ་གང་ཡོད་ཀྱང་གནང་ང་། །ལྷ་རྩེ་པའི་ཧོར་འདྲ་འགའ་སློང་དུ་བྱུང་དུས། གསེར་དང་། ན་བཟའ་གང་ཡོད་ཀྱང་གནང་ཞིང་། རང་གི་བདེ་བ་ཡལ་བར་དོར་ནས། གཞན་ཕན་གྱི་བསམ་པ་ཁོ་ནས་སེམས་ཅན་ལ་ཕན་པ་འབའ་ཞིག་མཛད་དོ། ཁྲོ་ཕུ་བ་ཚད་མའི་སྐྱེས་བུ་ལ། ས་སྡེ་ལྔ་དང་། རྒྱས་པ་འབུམ་དང་། བརྒྱད་སྟོང་པ་གསན་ནོ། །འཇམ་དབྱངས་ཉག་གཅིག་པ་ལ། ཉི་ཁྲི་ལ་སོགས་སྲས་ཡུམ་གྱི་སྐོར་གཞན་རྣམས་གསན། མཁན་ཆེན་ལོ་ཙཱ་བ་བློ་གྲོས་བརྟན་པའི་དྲུང་དུ། ས་སྡེ་ལྔ། ཐེག་བསྡུས་བསྐོར་གསུམ། མངོན་པ་ཀུན་ལས་བཏུས། ཐུབ་པའི་དགོངསརྒྱན། རྣམ་བཤད་—16—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།རིགས་པ། ལས་སྒྲུབ་པའི་རབ་ཏུ་བྱེད་པ། རྟེན་འབྲེལ་མདོ་འགྲེལ། དབུ་མ་སྒོམ་རིམ་གསུམ། དུས་འཁོར་རྒྱུད་འགྲེལ། གསང་འདུས་སྒྲུབ་ཐབས། བརྒྱད་སྟོང་དོན་བསྡུས། དེའི་འགྲེལ་པ། བྱང་ཆུབ་གཞུང་ལམ། ཕུང་པོ་རབ་བྱེད། བཅུ་གཅིག་ཞལ་གྱི་གཟུངས། བསྡུད་པའི་དཀའ་འགྲེལ་སངས་རྒྱས་ཡེ་ཤེས་ཞབས་ཀྱིས་མཛད་པ་རྣམས་གསན། མཁན་པོ་སྤྱི་བོ་ལྷས་པ་ཤེས་རབ་རྒྱལ་མཚན་གྲུབ་བཟང་པོ་ལ། ཐུགས་རྗེ་ཆེན་པོ་སྐྱེར་སྒང་བའི་སྒྲུབ་ཐབས་ལས་ཚོགས་དང་བཅས་པའི་ལུང་གསན།༈ བྲག་རམ་པ་མཁན་པོ་ཆོས་རྒྱལ་དཔལ་བཟང་པོ་ལ། ཁྲོ་ཕུ་བའི་མན་ངག་བརྒྱ་རྩ་དང་། སེམས་ཉིད་ངལ་གསོའི་ཁྲིད་གསན། བླ་མ་ཆེན་པོ་ཏི་ཤི་ཀུན་བློ་ལ། ཐུགས་བསྐྱེད། སྤྱོད་འཇུག རྒྱལ་སྲས་ལམ་བཟང་རྣམས་གསན། བླ་ཆེན་ཀུན་དགའ་རྒྱལ་མཚན་པ། བླ་མ་མཁས་བཙུན་པ། བླ་མ་ཤར་པ་ཀུན་དགའ་བསོད་ནམས་རྣམསལ། དབུ་མ་ལུགས་ཀྱི་སེམས་བསྐྱེད་གསན། འཇམ་པའི་དབྱངས་དོན་ཡོད་རྒྱལ་མཚན་པ་ལ་སྒྲོལ་མའི་དབང་། ས་སྐྱ་པའི་བླ་མའི་རྣལ་འབྱོར་ཐུན་མོང་མ་ཡིན་པ། དབུ་མ་སེམས་བསྐྱེད། དབུ་མ་ཆེན་པོའི་ཁྲིད།སྨན་བླའི་མདོ་ཆོག རྗེས་གནང་རྣམས་གསན། ཆོས་རྗེ་བསོད་ནམས་རྒྱལ་མཚན་པའི་དྲུང་དུ། དབུ་མ་ལུགས་ཀྱི་སེམས་བསྐྱེད། སྒྲོལ་མ་དང་བདེ་ཆེན་རལ་གཅིག་གི་དབང་། བདེ་མཆོག་དྲིལ་བུ་སྐོར་གསུམ་གྱི་དབང་། བདེ་མཆོག་གི་མཆོད་ཕྲེང་། བདེ་མཆོག་སྡོམ་འབྱུང་གི་འགྲེལ་པ། སུམྦྷ་ལོ་ ཙཱ་བའི་སྙན་བརྒྱུད། རྟག་གཉིས། རྣམ་རྒྱལ། རི་ཁྲོད། ལོ་མ་གྱོན་མའི་སྒྲུབ་ཐབས། རྗེས་གནང་། རྣམ་རྒྱལ་བསྟོད་པ་ཙན་དྲ་གོ་མིས་མཛད་པ་རྣམས་གསན། བླ་ཆེན་བསོད་བློ་པ་ལ།—17—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།མཁན་ཆེན་རིན་པོ་ཆེ་བསོད་ནམས་གྲགས་པའི་དྲུང་དུ་བློ་སྦྱོང་དོན་བདུན་མ།སྨོན་འཇུག་སེམསབསྐྱེད། དོན་ཞགས་བསྐོར། སྐྱིད་སྡུག་ལམ་ཁྱེར། སྨན་བླའི་མདོ་ཆོག རྗེས་གནང་། འདུལ་བ་མདོ་རྩ། རི་ཁྲོད་ལོ་མ་ཅན། འོད་ཟེར་ཅན་གྱི་གཟུངས་ཇོ་བོསམཛད་པའི་སེམས་བསྐྱེད་ཀྱི་ཆོ་ག །ཛེ་ཏ་རིས་མཛད་པའི་ཆོས་ཆུང་བརྒྱ་རྩ། གནས་བརྟན་བཅུ་དྲུག་གི་གསོལ་འདེབས། ཐུགས་རྗེ་ཆེན་པོ་སྐྱེར་སྒང་བའི་རིགས་གཏད་རྣམས་གསན། བླ་མ་ཀུན་སྤངས་ནམ་མཁའ་གྲགས་པ་ལ། དྲིལ་བུ་པའི་དབང་ལན་གསུམ། བསླབ་བཏུས། མདོ་བཏུས་ལ་སོགས་གསན། བླ་མ་ཤཱཀྱ་བྱང་ཆུབ་པ་ལ། མཎྜལ་བཞི་པ། བྱང་ཆུབ་ལྷུང་བཤགས།ཐབས་ལམ་འཁོར་ལོ་བཅིངས་གྲོལ། ཕར་ཕྱིན་གྱི་བསྟོད་གཅིག་རྣམས་གསན།མཁན་ཆེན་རིན་པོ་ཆེ་བུ་སྟོན་པ་ལ། གསང་འདུས་མི་བསྐྱོད་རྡོ་རྗེ། བདེ་མཆོག་དྲིལ་བུ་པ། དཔལ་མཆོག་རྡོ་རྗེ་སེམས་དཔའ་རྣམས་ཀྱི་དབང་དང་། དྲིལ་བུ་པའི་སྒྲུབ་ཐབས། ནག་པོ་པའི་སྒྲུབ་ཐབས་ཀྱི་ཊི་ཀ །ལས་ཆོག་གི་ཊི་ཀ་ལ་སོགས་གསན། ཀུན་མཁྱེན་ཇོ་ནང་པ་ལ་མ་ཎིའི་ལུང་གསན། བླ་མ་དོན་ཡོད་པའི་ཕྱིར་དུ། དབུས་ཀྱི་བདེ་བ་ཅན་པ་སློབ་དཔོན་རྒྱལ་པོ་དཔལ་ལ། ཆོས་སྐྱོང་གི་ལས་ཚོགས་རྣམས་གསན། བླ་མ་བཀྲ་ཤིས་མགོན་ལ། མངོན་པ་ཀུན་ལས་བཏུས་གསན། སློབ་དཔོན་དཔལ་གྱི་བྱང་ཆུབ་ལ་ལྷུང་བཤགས་འདོན་ཐབས་དང་འཇམ་དབྱངས་འཁོན་གྱིས་མཛད་པའི་ཚད་མ་བསྡུས་པ་གསན། བླ་མ་བློ་བཟང་པ་ལ། གླང་རི་ཐང་པའི་བློ་སྦྱོང་ཚིག་རྐང་བརྒྱད་མ་རྣམས་གསན་ནོ། །༈ དེ་ནས་ཨ་རུ་གུག་སྲི་རིན་ཆེན་སེང་གེའི་སྒྲུབ་མཆོད་ལ། བླ་མ་ཀུན་རྒྱལ་བ། བླ་མ་ཀུན་སྤངས་ནམ་མཁའ་གྲགས། དྲུང་པ་རྣམས་འཛོམསཔའི་—18—

རྒྱལ་སྲསཐོགསམེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།གསུང་གླེང་གི་འཕྲོས་ལ། བླ་མ་ཀུན་རྒྱལ་བ་ན་རེ། འོ་སྐོལ་གྱི་སློབ་དཔོན་རིན་རྒྱལ་བའང་སྐུ་གཤེགས། རྟ་རའི་གདན་ས་པ་གཅིག་དགོས་པར་འདུག །ཉིད་ཅག་པས་བགྲེས་པ་སློབ་དཔོན་ཀུན་དགའ་དར་ཡང་འདུག་སྟེ། ཚོ་འོག་ན་ཡོད་པའི་གྲྭ་པ་བུ་སློབ་ཐམས་ཅད་ཀྱང་ཉིད་ཅག་ལ་མོས་པ་ཤས་ཆེ་བར་གདའ།འཆད་ཉན་ལ་སོགས་གང་གི་ཆ་ནས་ཀྱང་འཐད་ཆ་ཆེ་བར་གདའ་བས། སློབ་དཔོན་ཐོགས་མེད་པས་རྟ་རའི་གདན་ས་མཛད་པར་ཞུ་གསུངས་ཤིང་། རིན་པོ་ཆེ་་ཤེར་འབུམ་པའང་དམར་ཁྲིད་འབོགས་ཀྱིན་ཡོད་པའི་གསུང་ནས། ཁྲིད་ཉོན་་གསུངས་ནས། མ་ཞུས་པར་གནང་སྟེ། ད་ལྟ་ཞུ་བ་མང་པོ་ཡོང་བ་འདི་ལ་དགོངས་པར་འདུག་གསུངས། དེ་དུས་རིན་པོ་ཆེའི་གསུང་ནས་ཀྱང་། བླ་མ་རྣམ་པས་ཞུ་ཕུལ་བ་བཞིན། རྟ་རའི་གདན་ས་འདི་མཛད་པར་ཞུ་གསུང་བ་ལ། དྲུང་པའི་ཐུགས་དགོངས་ལ། མི་བྱེད་ཞུས་ན། ངའི་དམ་ཚིག་ལ་སེམས་ལ་ཅིས་ཀྱང་བྱེད་དགོས་གསུངས་བྱུང་གིས་དོགས་ནས། གང་ལྟར་ཡང་ནང་པར་ཞལ་ཏ་ཞུ་རུ་ཡོང་བར་ཞུ་ཞུས་ནས་ཞལ་གྱིས་མ་བཞེས། དེ་རྗེས་བླ་མ་གནུར་ཆོས་འཕགས་པའི་དྲུང་དུ་བྱོན་ནས། བདག་ལ་རྟ་རའི་གདན་ས་བྱེད་དགོས་གསུང་བ་གདའ་བས། འདི་བྱེད་མི་དགོས་པའི་ཞལ་ཏ་མཛད་པར་ཞུ་ཞུས་པས། ངས་རྟ་རའི་བླ་མ་སྐུ་མཆེད་པའི་དྲུང་དུ་ཕྱིན་ལ། ཁྱེད་ལ་གདན་ས་བྱེད་མི་དགོས་པའི་ཐབསབྱའི་གསུང་དུ་རེ་ཙ་ན། དེ་ཤིན་ཏུ་ལེགས། འདི་མི་ཁས་བྱིན་པའི་གདན་ས་ཡིན།ཉིད་ཅག་ལ་འཇིག་རྟེན་པ་རྣམས་ཀྱི་སེམས་འཛིན་དང་། བྱ་བྱེད་མང་པོ་ནི་མི་དགོས། མཁྱེན་རབ་དང་ཐུགས་རྗེ་ཕུན་སུམ་ཚོགས་པ་ནི་ཡོད། ཆོས་དེ་གཟའ་སྐར་ནམ་བཟང་གཅིག་ལ་འཛུགས་པ་ལགས་མདོ་གསུངས་པས། ཐུགས་—19—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།དགོངས་ལ། ད་བྱེད་དགོས་པར་འདུག བླ་མ་དཀོན་མཆོག་ལ་བློ་གཏད་པས།གང་བྱས་ཀྱང་ལེགས་པར་འོང་དགོངས་ནས། ཞལ་གྱིས་བཞེས་པས། བླ་མ་བྱང་སེམས་རིན་མགོན་པས་གཙོ་མཛད། བླ་མ་དགེ་བའི་བཤེས་གཉེན་རྣམས་དང་།ཁྱད་པར་དུ་ཤབ་ཚང་པ་ལ་གཏོགས་པའི་དགེ་བཤེས གྲྭ་པ་བུ་སློབ་རྣམས་ཀྱིས་ཞུ་འབུལ་མཛད་ནས། དགུང་ལོ་སུམ་ཅུ་རྩ་གཉིས་བཞེས་པའི་སྟག་ལོ་ལ། ཨེ་པའི་ཟུར་ཆེན་མཛད་དོ། །དམ་པའི་ཆོས་མངོན་པ་ཀུན་ལས་བཏུས་ལ། འཇམ་དབྱངས་འཁོན་སྟོན་པས་མཛད་པའི་ཊི་ཀའི་ཐོག་ནས་ཆོས་གསུངས་ཤིང་། དུས་ཕྱིས་སྤང་ལོའི་ཊི་ཀ་ལ་གཞི་མཛད་ནས། ཡིག་ཆ་གསལ་བ་གཅིག་མཛད་དགོངས་ནའང་། ཊི་ཀ་སྔ་མ་ལ་གནོད་ཀྱིས་དོགསནས། འགྲེལ་པ་མ་མཛད་པར། གཞུང་ལ་འཆན་འགའ་རེ་མཛད་ཅིང་། ཟབ་པ་རྒྱ་ཆེ་བས་མཁས་པ་དགའ་བ་བསྐྱེད་ཅིང་། རྨོངས་པ་དད་པ་སད་པར་བྱེད་པའི་ཆོས་ཀྱི་འབྲུག་སྒྲ་བསྒྲགས་ཏེ། ཐབས་མཁས་པའི་མཛད་པས། དྲུང་དུ་འཁོད་པའི་གྲྭ་པ། བློ་སྦྱོང་བ་རྣམས་དང་། རང་རང་གི་བློ་དང་འཚམས་པར་ཐོས་བསམ་བསྒོམ་གསུམ་གྱི་དགེ་བ་ལ་སྦྱོར་ཞིང་། བཏང་སྙོམས་སུ་ཡུད་ཙམ་ཡང་ཡལ་བར་མི་འདོར་ལ། འཚོ་བའི་མཐུན་རྐྱེན་གྱིས་ཕོངས་པའི་ཉམ་ཆུང་རྣམས་ཀྱིས་རྒྱགས་ཆུ་མ་འཛོམས་པ་ཡང་། མཐུན་རྐྱེན་འཛོམས་པའི་བུ་སློབ་རྣམས་ལ་འདིའི་འཚོ་བ་སྦྱོར་གསུང་བའི་ཞལ་ཏ་མཛད་ནས། གཉིས་ཀ་དགེ་བ་སྦྱོར་བ་དང་། དྲུང་པ་རང་འཚོ་བ་མེད་ཀྱང་སྟོན་བསོད་སྙོམས་བཅག་ནས་བློ་སྦྱོང་མཛད་པས། བླ་མ་བྱང་སེམས་པ། ཁྱེད་བསོད་སྙོམས་མི་མཛད་པ་གང་བྱེད་ཀྱི་ཡོད་གསུངས་པ་ལ་ཅི་ཡང་བྱེད་པ་མི་བདོག་ཞུས་པས། འོ་ན་འཚོ་བ་མེད།—20—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།ངེད་ཀྱི་ཕྱི་ལ་དངུལ་ཆུར་འགྲོ་གསུངས་པ་ལ། མི་འགྲོ་ཞུ་བ་མ་ནུས་པར་བྱོན་པས། ཉིན་མཚན་འདོད་ཡོན་གྱིས་འདའ་བ་ལ་བླ་མའི་ཐུགས་བརྩེ་བ་ཡིན་ནའང་། ཐུགས་སྦྱོང་སོགས་ཡོན་ཏན་མ་འཕེལ་བས། ཐུགས་མ་བདེ་ནས་འགྲོ་བར་ཞུས་ཏེ། བོ་དོང་དུ་ཕེབས་ཤིང་། འཚོ་བས་ཕོངས་ཀྱང་ཆོས་སྤྱོད་འཕེལ་བས།ཤིན་ཏུ་ཐུགས་བདེ་བར་བྱུང་གསུངས་པ་དང་། གྲྭ་སྐོར་བ་ལ་རྫོང་བ་མཛད་རྒྱུ་མ་འབྱོར་བ་ལ། བཞུགས་གདན་དང་། བླ་རེའི་ཤམ་བུ་དྲས་ཤིང་གནང་བ་དང་།བཤད་སློངས་པ་བྱུང་བའི་དུས་སུ་ནང་དུ་བོས་ནས། ཀ་ཅ་གང་དགའ་གདམ་ལ་ཁྱེར་ཅིག་གསུངས་པས། ཆོས་གདན་གྲུམ་ཚེ་ཅིག་ཡོད་པ་ཞུ་ཟེར་ཁྱེར་བ། སློབ་མ་གཅིག་གིས་མ་བཟོད་དེ། བསླུས་ནས་དྲུང་དུ་ཕུལ། བྲོ་པས་གནང་སྦྱིན་ཞུས་པས། ནང་དུ་བོས་ནས། གང་དགའ་བ་ཅིག་ཁྱེར་ཅིག་གསུངས་པས། གསོལ་སྡེར་ཁྱེར་བ་དང་། དབུ་ཞྭ་དང་། ན་བཟའ་ཞབས་ལྷེ་ལ་སོགས་ཅི་འདོད་སྦྱིན་པར་མཛད་པ་སོགས་བརྗོད་ལས་འདས་ཤིང་། དེ་དུས་བསྙུང་བ་གཅིག་བྱུང་བ་ལོ་ཞལ་ཏ་འདྲ་མི་བདོག་གམ་ཞུས་པས། ངའི་ཁ་ཆེམས་རྒྱལ་སྲས་ལག་ལེན་ཡིན་ན་གསུངས།དངུལ་ཆུ་ན་སྟོན་ཆོས་གསུང་གིན་བཞུགས་པའི་དུས་ན། བླ་མ་དོན་ཡོད་པའི་གསུང་ཡིག་བྱུང་ནས། ཨེའི་བླ་ཆོས་པ་མཛད་པར་ཞུས་པ་ལ། ཐུགས་ཀྱིསམ་ལོང་བར། སྤང་ལོ་ཙཱ་བ་བློ་གྲོས་བརྟན་པ་ས་སྐྱ་ན་བཞུགས་པའི་དྲུང་དུ་བྱོན་ནས། ཨེའི་བླ་ཆོས་ལ་འབྱོན་པར་ཞུས་པས། གུ་རུ་ཐོགས་མེད། ཐོས་པའི་གཏམ་ལ་སྙན། ངའི་བླ་མས་མ་ཐོབ་པའི་གདན་ས་ཡིན་གསུངས་ཏེ། ཞལ་བཞེས་བྱུང་ནས། བླ་མ་དོན་ཡོད་པ་སྐུ་མཆེད་ཀྱི་དྲུང་དུ་བྱོན་ཏེ། བླ་ཆོས་པ་བླ་མ་ལོ་ཙཱ་བའི་—21—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།དྲུང་དུ་ཞུ་འབུལ་བར་ཞུ་ཞུས་ནས། དྲུང་པ་རང་དབེན་པ་ལ་ཐུགས་གཞོལ་ཞིང་།སྒྲུབ་པ་སྙིང་པོར་མཛད་པར་དགོངས་པ་དང་། གཞན་ཡང་ཉམས་ལེན་ལ་བསྐུལ་བའི་ཕྱིར།ཀྱེ་ཀྱེ་ཉོན་དང་གྲོགས་པོ་དམ་པ་ཀུན། །ཀུན་ཀྱང་གཏན་གྱི་བདེ་བ་ཐོབ་འདོད་ན། །ན་རྒ་འཆི་དང་སྐྱེ་བའི་སྡུག་བསྔལ་བསམ། །བསམ་པ་དག་པས་སྒོ་གསུམ་དགེ་ལ་འབད། །འབད་ཀྱང་དོན་ཆུང་འཇིག་རྟེན་བྱ་བ་སྤང་། །ཞེས་སོགས་དང་།རིན་ཆེན་བཞི་ལས་གྲུབ་པའི་ལྷུན་པོ་ཡང་། །རབ་འབར་མེ་དང་ཕྲད་ཚེ་མིག་སྨན་གྱི། །རིལ་བུ་ཙམ་ཡང་ལུས་པར་མི་འགྱུར་ན། །རུལ་པའི་ལུས་འདི་གཏན་དུ་གནས་སམ་ཀྱེ། །ཞེས་པ་ལ་སོགས་པ་ཆོས་ལ་བསྐུལ་བའི་གཏམ་རིན་པོ་ཆེའི་རྒྱན་དང་། རིན་པོ་ཆེའི་ཕྲེང་བ་ལ་སོགས་པའི་བསྟན་བཅོས་ཀྱང་མཛད།༈ དགུང་ལོ་བཞི་བཅུ་རྩ་གཉིས་བར་ལ་འཆད་པ་དང་། རྩོད་པ་དང་།རྩོམ་པ་གསུམ་གྱི་སྒོ་ནས་སངས་རྒྱས་ཀྱི་བསྟན་པ་གསལ་བར་མཛད་ཅིང་།མཚན་ཉིད་ཀྱི་སློབ་མ་གཡུ་ཆུ་བ། སློབ་དཔོན་ཀུན་རིན་ཞེས་པ་བཀའ་པོད་བཅུ་གསུམ་ལ་བློ་བཤད་བྱེད་པའི་སྟོན་བཟང་དང་། སློབ་དཔོན་ཤཀ་འབྱུང་། ཡེ་རྒྱལ་སོགས་ཁྱད་པར་མདོ་སྡེ་རྒྱན་ལ་མཁས་པ་དང་། རྒྱལ་རིན། བློ་གྲོས་མཚུངས་—22—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།མེད་སོགས་མངོན་པ་ལ་མཁས་པ་དང་། འཇམ་དབྱངས་ཁ་ཆེ། སློབ་དཔོན་རྡོར་རིན། བླ་མ་དཀོན་མཆོག་སེང་གེ །སྤང་རྩ་པཎ་ཆེན་ལ་སོགས་པའི་བཀའ་པོད་དུ་མ་ལ་མཁས་པ་ཕུལ་དུ་ཕྱིན་པའི་དགེ་བའི་བཤེས་གཉེན་མང་པོ་ཡང་། སློབ་གཉེར་མགོ་ལེགས་པར་སྟོན། ཟང་ཟིང་གི་གནང་སྦྱིན་ཡང་ཅི་རིགས་སུ་མཛད།ས་སྡེས་གཙོ་མཛད་པའི་ཕྱག་དཔེ་རྣམས་ཀྱང་། ཆོས་རྗེ་ལོ་ཙཱ་བ་ལ་ཕུལ། ཐུགས་དམ་གླེགས་བམ་གཅིག་ཡོད་པའང་བླ་མ་གནུར་ཆོས་འཕགས་པ་ལ་ཕུལ། བླ་མ་བཀྲ་ཤིས་མགོན་པ་ལའང་འབུལ་བ་མཛད། བྱང་སའི་ཕྱག་དཔེ་གཅིག་མ་གཏོགས་པའི་ཕྱག་དཔེ་དང་། ཀ་ཅ་ཐམས་ཅད་སྤོང་ཐད་མཛད་ནས། གླང་ལོ་ལ་ཨེ་པའི་འཆད་ཉན་བཤོལ་ཏེ།ཟབ་ཞི་སྤྲོས་བྲལ་འོད་གསལ་འདུས་མ་བྱས། །བདུད་རྩི་ལྟ་བུའི་ཆོས་གཅིག་དེ་རིང་རྙེད། །སུ་ལ་བསྟན་ཀྱང་གོ་བར་མི་འགྱུར་བས། །མི་སྨྲ་ནགས་འདབ་དག་ཏུ་གནས་པར་བྱ། །ཞེས་པའི་དོན་ཐུགས་ཉམས་སུ་བཞེས་པའི་ཕྱིར་དངུལ་ཆུར་བྱོན་ཏེ། དོན་དམ་དང་ཀུན་རྫོབ་ཀྱི་སེམས་གཉིས་ཀྱི་སྒོ་ནས་སྒྲུབ་པ་སྙིང་པོར་མཛད་ཅིང་བཞུགས་ཡོད་པ་ལ། ཨེ་པའི་དགེ་བཤེས་དང་། སློབ་མ་རྣམས་ཀྱིས། ད་དུང་ཆོས་གསུང་བར་ཞུ་བའི་སྤྱན་འདྲེན་ལ་བྱོན་པས།བརྩེ་ཡང་གཞན་ཕན་ནུས་མེད་མ་ཎི་བ། །མཆི་མའི་རྒྱུན་དང་སྙིང་རྗེས་གདོང་དང་ཡིད། །རྣམ་པར་བརླན་པར་གྱུར་ནས་རང་ཉིད་ཀྱི། །—23—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།སློབ་མ་རྣམས་ལ་སྙིང་གཏམ་འདི་སྐད་སྨྲ། །དལ་འབྱོར་རིན་ཆེན་གླིང་དུ་ཆུད་དུས་འདིར། །དམ་ཆོས་ཡིད་བཞིན་ནོར་བུ་མི་ལེན་པར། །དོན་མེད་ཚེ་འདིའི་བྱ་བ་ལྷུར་བླངས་ན། །འགྱོད་ཀྱང་འཕྱིས་པའི་དུས་གཅིག་བྱུང་དོགས་ཡོད། །ཅེས་སོགས་དང་།ཕྲད་ཀྱང་འདི་ལས་གཞན་པ་སྨྲ་རྒྱུ་མེད། །ཤི་ཡང་ཁ་ཆེམས་གཞན་འགའ་མ་མཆིས་སོ། །ཞེས་པའི་གདམས་པའི་ཡི་གེ་གནང་ནས་མཇལ་ཁ་ཡང་མ་གནང་བར། སླར་སྐུ་མཚམས་དམ་པར་མཛད་ནས། ཐུགས་དམ་ལ་རྩེ་གཅིག་ཏུ་བཞུགས། མཁན་ཆེན་བུ་སྟོན་རིན་པོ་ཆེའི་གསུང་ནས། ཆོས་ཤེས་ལ་ཉམས་སུ་ལོངས་པ་རྒྱལ་སྲས་ཐོགས་མེད་ལྟ་བུ་གཅིག་བྱ་བསམ་པས། ཀུན་མཁྱེན་འཕགས་འོད་པའི་བཀའ་མ་ཆོག་པར། འཆད་ཉན་བྱེད་བྱེད་ནས། ཁོང་པའི་སྒྲུབ་པ་ལྟ་བུ་མ་བྱུང་གསུངས་པ་དང་། སྤང་ལོ་ཙཱ་བའི་གསུང་ནས། ཆོས་རྗེ་ས་སྐྱ་པཎྜི་ཏའི་གསུང་ནས།ཐོག་མར་ཤེས་བྱ་ཀུན་ལ་མཁས་པར་བྱ། །བར་དུ་གདུལ་བྱའི་ཚོགས་ལ་ལེགས་པར་བཤད། །ཐ་མ་འདྲིས་པའི་དོན་ལ་རྩེ་གཅིག་བསྒོམ། །དུས་གསུམ་རྒྱལ་བ་ཀུན་གྱི་བཞེད་པ་ཡིན། །ཞེས་གསུངས་པ་དེ། རྒྱལ་སྲས་ཐོགས་མེད་ཁོང་གིས་གྲུབ་འདུག ཁོང་ལ་ང་འདྲ་བའི་སློབ་དཔོན་བརྒྱ་ཡོད་དེ། ང་ལ་ཁོང་འདྲ་བའི་སློབ་མ་ཁོང་གཅིག་པུ་ལས་—24—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།མེད། མི་ཕལ་པ་རྣམས་ཀྱིས་ངའི་རྒྱུད་ཚད་སླེབ་པ་ལ་བསྐལ་པ་མང་པོར་ཚོགས་བསོག་དགོས་པར་འདུག་སྟེ། ངས་ཁོང་གི་རྒྱུད་ཚོད་སླེབ་པ་ལ་དེ་བས་ཀྱང་ཆེ་མང་བའི་ཚོགས་བསོག་དགོས་པར་འདུག་གསུངས། སྤང་ལོ་ཙཱ་བ་བདེ་བར་གཤེགས་ཁར། བླ་མ་ཐོགས་མེད་པ་གདན་དྲང་ལགས་སམ་ཞུས་པས། བྱང་ཆུབ་སེམས་དཔའ་དེ་ཆབ་ལ་གྲོངས་ནས་ཕངས་གསུངས། ཆོས་རྗེ་ཀུན་མཁྱེན་པས་འདི་ན་སངས་རྒྱས་མི་གཟུགས་ཅན་གཅིག་བཞུགས་པ་ཡིན་གསུངས་ནས། རྗེ་པའི་གཟིམ་ཁང་ལ་ཕྱག་མཛད་པ་དང་། བླ་མ་རིན་ཡེ་བ་རྒྱལ་སྲས་པའི་གསུང་གླེང་བྱུང་དུསོ། ད་ལྟོ་ཡང་འདི་ལྟ་བུའི་དགེ་བའི་བཤེས་གཉེན་བཞུགས་པས།དགའ་བ་བསྒམ་དགས་གསུང་ང་། །༈ བར་སྐབས་གཅིག་ཏུ། དུང་ལུང་དགའ་ལྡན་དུ་བླ་མ་ཀུན་སྤངས་ནམ་མཁའ་གྲགས་ལ་མཇལ་དུ་བྱོན་པས། ཆོས་རྫོང་གི་མཁར་ལྷན་བྱེད་པའི་ཞལ་ཏ་མཛད་ཅིང་འདུག །ཀུན་སྤངས་པའི་གསུངས་ནས། འདི་འདྲ་བའི་བློ་མ་ཁུགས་ཅིག་ད་མཁར་ལྷན་གྱིས་ཅི་བྱེད་སྙམ་དུ་མ་དགོངས། བེད་སུས་ཆོད་མི་ཤེས་གསུངས་ནས་ལུང་བསྟན། ཁོང་པ་གྲོངས་ཁར་མཇལ་དུ་བྱོན་པས། ཉིད་ལ་ཞུ་དོན་གསུམ་ཡོད་པས་སྨིན་པ་གཅིག་ཞུ་གསུངས། གྲུབ་པར་བདོག་ན་ཞལ་ཏ་ལེན་པར་ཞུ་ཞུས་པས། གྲུབ་པར་ཡོད་ཀྱིས། ང་མ་ཤིའི་བར་ཉིད་རྩར་ན་ཡོད་ན་དགའ་བར་འདུག་པས་བཞུགས་པ་དང་། ང་འདས་ནས་ཆོ་ག་ཐུགས་ཀྱི་གང་ལྕོགས་གཅིག་ཞུ་བ་དེ་དོན་གཅིག་ཡིན། ཆོས་རྫོང་འདི་ཉིད་ཅག་བཤད་ཉན་མཛད་ན་ཆོས་པར་མཛད་པ། ཐུགས་དམ་མཛད་ན་དབེན་གནས་མཛད་པར་ཞུ་བ་གཅིག་ཡིན། བཤད་ཉན་ཐུགས་དམ་གང་མཛད་རུང་། སྒང་བཤོངས་ནས་—25—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།ཐོག་ཕུད་ནས་ཁལ་བཞི་བཅུ་རེ་བདོག་པ་བཞེས་པར་ཞུ་གསུང་བ་ལ། བསྙུང་གཡོག་དང་། བདེ་བར་གཤེགས་རྗེས་གསོལ་བ་ཅི་ནུས་འདེབས་པར་སྤྲོ་ལགས།གཞིས་ཀ་བདག་ཏུ་མི་འཛིན་པར་ཞུ། ཆོས་རྫོང་འཕྲལ་བདེ་སྤྱོད་ཅིང་ཕུག་བདག་ཏུ་མི་འཛིན་པར་ཞུས་ནས། གཞིས་ཀའི་ལོ་གཉིག་གི་ཐོག་གསོལ། ཁ་རག་ལ་སོགས་གནས་དབེན་པ་གཅིག་ཏུ་འགྲོ་སྙམ་པ་ཡིན་ཏེ། རྟེན་འབྲེལ་གྱི་བྱེད་པས་འདི་ཀར་བསྡད་གསུངས།དེ་ལྟར་ལུང་བསྟན་ཐོབ་པའི་དབེན་གནས་ཁྱད་པར་ཅན་དེ་ཉིད་དུ། སྙིང་པོ་མེད་པའི་འཇིག་རྟེན་གྱི་བྱ་བ་ཐམས་ཅད་སྤངས་ནས། མཚན་མོ་དབུ་སྔས་ལ་མི་འཇོག་ཅིང་། རྡོ་རྗེ་ལུས་ཀྱི་གནད་མ་གཡོས་པར། མཚན་བཅས་དང་མཚན་མེད་ཀྱི་ཏིང་ངེ་འཛིན་ལ་ཉིན་མཚན་རྩེ་གཅིག་ཏུ་མཉམ་པར་བཞག་པས། ཐུགས་དམ་གྱི་ལྷས་རྗེས་སུ་བཟུང་ཞིང་། གཞན་གྱི་སེམས་མཁྱེན་པའི་མངོན་པར་ཤེས་པ་དང་། གཞན་གྱི་སྡུག་བསྔལ་དངོས་སུ་ལེན་ནུས་པ་ལ་སོགས་པ་མཆོག་དང་ཐུན་མོང་གི་དངོས་གྲུབ་བརྙེས་པའི་ཚུལ་ནི། བསམ་གྱིས་མི་ཁྱབ་པ་མངའ་ཚུལ་དུ་འདུག་ཀྱང་། ཡོན་ཏན་ཐམས་ཅད་སྦས་པའི་ཚུལ་གྱིས་བཞུགས་ལ། མོས་གུས་ཀྱི་སྤྱན་དང་ལྡན་པས་གཟིགས་པ་ལ། ཚེ་དཔག་མེད་ཀྱི་དབང་བསྐུར་མཛད་པའི་ཡེ་ཤེས་འབེབས་པའི་སྐབས་སུ། ཞལ་རས་ལི་ཁྲི་ལྟར་དམར་པོར་འགྱུར་བ་དང་།བགེགས་སྐྲོད་པའི་སྐབས་སུ་ཞལ་རས་སྨུག་ནག་ཏུ་འགྱུར་ཞིང་། ཐམས་ཅད་བ་སྤུ་ཟིང་བྱེད་པ་དང་། ལོ་ཙཱ་བ་ཆེན་པོ་བྱང་རྩེས་ཞལ་བཅུ་གཅིག་པར་གཟིགས་པ་དང་། འགའ་ཞིག་གིས་ཞལ་རས་ཀྱི་གཡོན་ཕྱོགས་ན། ཁར་ས་པཱ་ཎི་མཚོནི་གང་བ་གཅིག་མཐོང་བ་དང་། འཇད་གནས་གསར་གྱི་ཇོ་བོ་ལ་མཇལ་དུས། ཇོ་བོ་—26—

རྒྱལ་སྲསཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།དང་དྲུང་པ་གསུང་གླེང་མཛད་པ་དང་། སྦྱན་རས་གཟིགས་དང་སྒྲོལ་མའི་ཞལ་གཟིགས་ཤིང་ཆོས་གསན་ཞེས་གྲགས་པ་དང་། ཞལ་སྔ་ནས། བདག་ལ་དེ་འདྲའི་ཡོན་ཏན་མེད་གསུང་ངོ་། །ཡང་ཆོས་རྗེ་བསོད་ནམས་གྲགས་པ་ལ་མཇལ་དུ་བྱོན་དུས། ཤངས་མདའི་བྱེ་མའི་སྐྱིབས་གཅིག་ཏུ། ཇ་སྐོལ་ངལ་གསོ་གསུངས། ཞབས་ཏོག་པ་རྣམས་ཀྱི་བསམ་པ་ལ། ཆུ་ཤིང་ཡོད་པ་གཅིག་ཏུ་བཞུགས་པས་ཆོག་པ་ལ་སྙམ་པ་ཐུགས་ཀྱིས་མཁྱེན་ནས། ཆུ་ངས་ཁག་ཁུར་གྱི་ཤིང་ཚོལ་གཅིག་གསུངས། ཤིང་བསྒྲུགས་པས་ཆུ་འདི་ན་གདའ་ཡི་གསུངས། ཕྱག་གིས་ཏུད་ཏུད་མཛད་པས་སྔར་མེད་པའི་ཆུ་བྱུང་བས། གཞན་རྣམས་ཀྱི་བསམ་པ་ལ་མིག་འཁྲུལ་བ་ཡིན་ནམ་སྙམ་པ་བྱུང་།ཇ་བསྐོལ་ནས་གཤེགས་དུས་ཆུ་ཡང་སྐམས་སོ། །དེ་ནས་ཆོས་ལུང་དུ་ཕེབས།འཇུག་པ་སེམས་བསྐྱེད་ཞུས་པས། རིན་པོ་ཆེ་བསོད་ནམས་གྲགས་པའི་གསུངས་ནས། ངས་ཀྱང་བླ་མ་ལ་དད་གུས་ཆེན་པོ་བྱས་ནས་ཞུས། འོ་སྐོལ་དམ་ཚིག་གི་སེལ་མེད་པས་ཕན་ཤིན་ཏུ་ཆེ། ཆོས་བདག་པོ་ལ་འཕྲོད་པ་ཡིན་གསུངས། མཉེས་ཚོར་ཆེན་པོ་མཛད། ཐེངས་གཅིག་ཡིད་ལ་མེད་དུས། ཉེ་གནས་ལ་ཇ་གཅིག་ཡོད་ན་སྙུངས་རིན་པོ་ཆེ་པ་ལ་མཇལ་དུ་འགྲོ་སྙིང་འདོད་གསུངས། བློ་བུར་དུ་བྱོན་པས། ལམ་དུ་ཧོ་འདྲ་གཅིག་གིས་ར་གཅིག་ཁྲིད་བྱུང་། ཕྱག་རྟེན་ལ་དམིགས་པའི་གསེར་ཞོ་ཕྱེད་ཡོད་པ་ཧོར་འདྲ་ལ་བྱིན་ནས་རའི་སྲོག་བླུས། རིན་པོ་ཆེ་ལ་ཕྱག་རྟེན་ཡང་མེད་ཀྱང་ཤིན་ཏུ་མཉེས། ཡུན་རིང་དུ་བཞུགས་པར་ཞུ་གསུངས། ཟླ་བྱེད་ཙམ་བཞུགས་ནས་བྱོན་པས། རིང་པོ་མ་ཐོགས་པར། རིན་པོ་ཆེ་པ་ཉིད་བདེ་བར་གཤེགས། རྗེས་ནས་ཀྱང་ཆོས་གསུང་རེས་ཀྱིས། མཁན་ཆེན་རིན་པོ་ཆེ་—27—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།བསོད་ནམས་གྲགས་པ་ལ་བདག་གིས་ཐོབ་པ་ལག་གསུངས་ཞིང་། ཕྱག་ཐལ་མོ་སྦྱོར། སྤྱན་ཆབ་དཔག་ཏུ་མེད་པ་འབྱུང་ཞིང་། ཚད་མེད་པའི་མོས་པ་དང་གུས་པ་མཛད་ནས། རྩ་བའི་བླ་མར་འཛིན་ནོ། །ཡང་བླ་མ་རིན་ཡེ་བ་ལ་མཇལ་དུ་འགྲོ་སྙིང་འདོད་གསུངས་ནས་བྱོན།ཞབས་ཏོག་ལ་སློབ་དཔོན་དཔལ་ཡེ་ཡོད་པ་ལ། ཉིད་དྲུང་པ་ལ་ཆོས་ཅི་ཞུ་གསུངས། དཔེ་ཆོས་རིན་སྤུངས་གཅིག་ལགས་བྱས་པས། འོ་ན་དཔེ་ཆ་ཁྱེར་གཅིག་གསུང་། དཔེ་ཆ་ཁོང་པ་རང་ལ་ཡོད་ལགས་ཞུས་པས། ཁྱེར་བ་དྲག་གསུངས། བླ་མ་པ་ལ་མཇལ་དུས་ཁྱོད་ཚོ་ལ་འདོད་མོས་ཀྱི་ཡོད་གསུངས། ཁོང་ལ་དཔེ་ཆོས་རིན་སྤུངས་ཅིག་ཞུ་བ་འདོད་གདའ་ནའང་། སྐུ་ཁམས་ལྟེམ་པས་ཞུ་མ་ནུས་གདའ་ཞུས་པས། དཔེ་ཆ་གཞོང་མོ་ཆེར་ལེན་དུ་བཏང་དགོངས་གསུང་བ་ལ། དཔེ་ཆ་ཡོད་ཞུས་པས། ཁམས་ཀྱིས་ནུས་གསུངས་ནས་གནང་། འབྱོན་ཁར་བླ་མ་པའི་གསུང་ནས། ང་ལ་ན་ཚ་དྲག་པོ་འདུག་སྙམ་པའི་ཐུགས་ཁྲལ་མ་མཛད།འཆི་བ་ལམ་དུ་འགྲོ་རུ་རེ་སྟེ། འགྲོ་མི་འགྲོ་ཆ་མེད་ནད་འདི་བས་ཐུ་བ་བྱུང་ཡང་ལམ་དུ་འགྲོ་བར་འདུག་གསུངས། ཆེར་མ་ཐོགས་པར་བདེ་བར་གཤེགས། ཡང་སློབ་དཔོན་ནམ་མཁའ་སེང་གེ་ལ། སྐུ་འགག་གཅིག་གནང་བ་གྱོན་ནས་ཇ་དྲངས་པ་ན། སློབ་དཔོན་བདེ་བཟང་གི་རྟོག་པ་ལ། ང་ལའང་སྐུ་འགག་གཅིག་གནང་ན་སྙམ་པ་བྱུང་། གནས་མལ་དུ་སླེབས་པ་དང་། སྐུ་འགག་གཅིག་སྐྱེལ་དུ་བཏང་བྱུང་བས། ངོ་ཚ་བ་ལ་ཚུགས་པ་མེད་པ་བྱུང་། ལོ་ཙཱ་བ་ནམ་བཟང་གིས་ཤིང་ཏོག་འབུལ་བ་གཅིག་མཐོང་ནས། བྲོ་བ་ཇི་འདྲ་གཅིག་ཡོད་དམ་བསམ་པ་ལ། བྲོ་བ་ཇི་འདྲ་གཅིག་བདོག་གམ་ལེགས་པོ་གཅིག་གདའོ་གསུངས། ཁོང་གི་མདུན་དུ་—28—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།བསྐྱུར་བྱུང་བས། ཁོང་ལ་ཁ་སྐྱེངས་པོ་གཅིག་བྱུང་། ཡང་ས་ཆོག་བྱེད་པའི་ཁྲོ་འབག་འདི་འདྲས། ལྷ་འདྲེ་འཇིགས་ཉེན་མེད་སྙམ་པ་ལ། དེ་ཡིན་ཁྲོ་འབག་རྐྱང་པས་ལྷ་འདྲེ་འཇིགས་ཉེན་མེད་གསུངས་ཞིང་། གཞན་གྱི་སེམས་ལ་ཤར་བ་མང་པོ་མཁྱེན། མཁན་པོ་ཟངས་ཕུག་པའི་རྟོག་པ་ལ། གཟིམས་མལ་ན་དབྱི་དཀར་གྱི་གདན་གཅིག་འདུག་པ། འདི་ང་ལ་ཡོད་ན་སྙམ་པ་མཁྱེན་ནས། གདན་འདི་ཉིད་ཅག་རང་གང་དགའ་བ་མཛོད་གསུངས་གནང་བླ་མ་བྱང་རྩེ་པའི་ཐུགས་དགོངས་ལ། ངའི་འདི་རང་བདེན་སྙམ་པ་གཅིག་བྱུང་བ་ལ། མི་ལ་ལའི་རྟོག་པ་ལ། ངའི་འདི་ཁོ་ན་བདེན་བསམ་པ་གཅིག་འདུག་སྟེ། དེ་ཀ་རྐྱང་རྐྱང་ཡང་མ་ལགས་གསུངས། སློབ་དཔོན་དཔལ་ཡེ་བས། ཕྱག་རྒྱ་ཆེན་པོ་ཡི་གེ་བཞི་པའི་ཁྲིད་ཞུས་པས། ལུང་དུ་བྱས་པ་དྲག་ལོང་མི་ཡོང་གསུངས། བདག་ལ་བྱ་རྒྱུ་མི་བདོག་ལོང་ཡོང་ལགས་ཞུས་པས། གློ་བུར་དུ་བྲེལ་བ་ཅི་ཡོང་མི་རོ༑ས་གསུངས་པས། ཞག་གཉིས་ཙམ་ན། ཁོང་གི་སྤུན་ཟླ་ན་ནས་ལོང་མ་བྱུང་། བླ་མ་ཐུབ་པས། ཤེས་རབ་ཁྲི་པ་དང་། ཁྲི་བརྒྱད་སྟོང་པ་ཞུས། སྡོམ་གསུམ་འོད་ཕྲེང་ཞུ་བསམ་ན་ཡང་དངོས་སུ་ཞུ་མ་ནུས་པ་ལ། དེ་མ་ཐག་ཁྱེར་ལ་ཤོག་གསུངས་ནས་གནང་། དཔོན་ཆེན་རྒྱལ་བཟང་བཟུང་དུས། ཕལ་ཆེ་བ་དཔོན་ཆེན་མི་ཐོན་ཟེར་བ་ལ། དཔོན་ཆེན་ལ་ཅང་མི་ཡོང་གསུངས་པས། ཆེར་མ་ཐོགས་པར་ཐོན། དཔོན་འཕགས་པ་བཟུང་དུས། ཞུ་འབུལ་མཛད་པས། ཁྱེད་ལ་མི་ཆོས་ཀྱི་བཅོལ་བ་མེད་གསུངས་བྱུང་།ཐར་བར་དགོངས་ནས་དྲུང་པ་རང་གིས་ཀྱང་སྒྲོལ་མ་བཙོན་འདོན་གྱི་ཆོ་ག་མཛད། གནས་རྙིང་ཚོགས་པ་ལ་སྒྲོལ་གསོལ་ཞུས་ཤིང་། བཙོན་འགྲོལ་གྱི་ཆོ་ག་མཁྱེན་པས་ཆོ་ག་མཛད་པས་ཐོན་ནོ། །—29—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།བྱ་ལོ་ལ། འཇད་དུ་ཡར་ལུང་པའི་དམག་བྱུང་། དྲུང་པ་ཨེ་ན་བཞུགས་པ་དངུལ་ཆུར་སྤྱན་དྲངས་པས། ང་དག་ཡོང་བས་ཆོག་སྟེ་མི་ཐུབ་པ་འདྲ་གསུངས།འཁྲུག་པ་སྔ་མ་བྱང་པ་རྒྱལ་ནས། ད་དུས་བདེ་བར་ཡོང་ཟེར་བ་ལ་ད་དུང་དུས་བདེ་མོ་མི་ཡོང་། ཐམས་ཅད་དངོས་པོ་ལ་མ་ཆགས་པར་བྲོས། འགྲོ་བ་མི་ཡོང་བའི་རྒན་རྒོན་གྱི་གཡོག་ངས་བྱ་ཡི། སྟོན་པ་ཟླ་བཟང་རང་ཡང་ཨེར་བཞུད་གསུངས་པས། ཕལ་ཆེ་བ་བསྡད་པས། ཡར་ལུང་པ་རྒྱལ་ནས། དངུལ་ཆུ་བ་ཡང་བཅོམ་པས། དྲུང་པ་ལ་ཐུགས་ཤེས་མངའ་བར་འདུག་པས་ཟེར་ཞིང་། མི་རྣམས་སྐྲག་ནས། དྲུང་དུ་འཁོར་བ་ན་དེར་དམག་མི་བྱུང་བ་རྣམས། གྲི་མདུང་ཁྲག་གོས་པ་རྣམས་སྐྲས་བཤམ་དུ་བཞག་བྱུང་བས། སློབ་དཔོན་ཉི་མ་མགོན་པ་ལ་སོགས་སྐྲག་པ་ལ། ཁོ་པ་ན་རེ། ཁྱེད་བླ་མའི་དྲུང་ན་བཞུགས་པ་རྣམས་སྐྲག་མི་དགོས་ཟེར་ནས། དྲུང་དུ་བྱིན་རླབས་ཞུ་བ་དང་། འགའ་རེ་ངས་མི་བསད་པས་བླ་མ་ལ་གྲིབ་ཡོང་། བྱིན་རླབས་ཞུ་བ་མི་ནུས་ཟེར་བ་ལ། གྲིབ་བྱུང་ཡང་བཟོད་གསུངས་ནས་བྱིན་རླབས་མཛད། བསྲུང་དར་གནང་བས། འགའ་རེ་མཆི་མ་འབྱིན་ཞིང་།གསོལ་འདེབས་དང་། བཤགས་པ་བྱེད་པ་བྱུང་ངོ་། །ཚད་མེད་པའི་བྱང་ཆུབ་ཀྱི་སེམས་ཀྱིས། ཁྲོ་ཞིང་གཏུམ་པའི་སེམས་ཅན་མ་རུངས་པ་རྣམས་ཀྱང་། བྱམས་པའི་ཏིང་ངེ་འཛིན་ནི་རྒྱུད་ལ་བསླན་ནས། གནོད་པའི་བསམ་པ་ངན་པ་རྣམས་ཕན་བདེའི་སེམས་སུ་བསྒྱུར་བར་མཛད་ཅིང་།ཕག་ལོ་ལ། འཇད་དུ་དམག་བྱུང་དུས། དམག་འགྲིམ་པའི་སུམ་ཆ་ཙམ་གཟིགས་པས། སྙིང་རྗེའི་ཤུགས་དྲག་པོ་འཁྲུངས་ནས་དྲན་མེད་དུ་ཡུན་རིང་པོ་སོང་། དེ་ཕྱིན་ཆད་དྲན་མེད་དུ་འགྲོ་བ་ཅི་རིགས་བྱུང་། ཡང་བླ་མ་རྒྱ་མ་པས།—30—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།མཚམས་ཁོངས་སུ་རྒྱལ་སྲས་པའི་འདུལ་བ་རྒྱུད་ལ་བསྟོད་པ་གཅིག་བརྩམས་པས། དེ་ཚར་ཙམ་ན། ཁྱེད་ཀྱིས་བརྩམས་པའི་འདུལ་བ་རྒྱུད་ཀྱི་ཕྱག་འཚལ་དེ་བསྐུར་གསུང་བ་བྱུང་བས། རྒྱ་མ་པ་ལའང་། ཐོགས་པ་མེད་པར་གཟིགས་ཤིང་ཡོད་པར་འདུག་བསམ། འཇིགས་ལ་ཉམས་དགའ་བ་ཞིག་བྱུང་ངོ་། །ཆགས་སྡང་ལ་སོགས་ཚེ་འདིའི་ཆོས་བརྒྱད་ཀྱི་རྟོག་པ་ལས་གྲོལ་བ་ནི། ས་སྐྱར་འཁྲུག་པ་བྱུང་ནས། འཇམ་དབྱངས་དོན་ཡོད་རྒྱལ་མཚན་པ་སྐུ་མཆེད་དབུས་སུ་འགྲོ་དགོས་པ་བྱུང་བས། བླ་མ་རིན་ཡེ་བས། རྗེ་པ་ལ། འདི་འདྲའི་མི་རིག་པ་བྱུང་དུས། བདག་ལ་གཉེན་པོས་ཟིན་ཙམ་བྱུང་སྟེ། ཆགས་སྡང་གི་རྟོག་པ་མང་པོ་སྐྱེ་བར་གདའ། ཉིད་ཅག་ལ་ཇི་འདྲ་བྱུང་གསུངས་པས། རྗེ་པའི་གསུང་ནས། སྤྱིར་འཇིག་རྟེན་པའི་བདེ་སྡུག་ལ་སོགས་ཐམས་ཅད་ལས་ལས་གྲུབ་པའི་སེམས་སྣང་ཡིན་པ་དང་དེ་ཉིད་ཀུན་རྫོབ་སྒྱུ་མ་ལྟ་བུ་དང་། དོན་དམ་བྱང་སེམས་ཀྱི་གོ་བ་ར་རི་ཞིག་བདོག་པས། བདག་ལ་ཆགས་སྡང་གི་རྣམ་རྟོག་མ་སྐྱེས་ལགས། ཞེས་གསུང་ངོ་། །༈ གཞན་གྱི་སྡུག་བསྔལ་དངོས་སུ་ལེན་ནུས་པ་ནི། སློབ་དཔོན་དཔལ་ཡེ་ལ་ཤིག་ནད་བྱུང་བ། དྲུང་པས་གཟིགས་པས། བླངས་ནས་ནུབ་མོ་སྤྱན་སྔར་སླེབས་པའི་ཐོ་རངས་ཁོང་གི་ཤིག་ནད་དྲག་ནས། དྲུང་པ་ལ་འཕོས་པ་དང་། དར་སྡིངས་པའི་མི་ཞིག་གི་མིག་ན་བ་ལ། ཤ་ཕྱེད། ཇ་ཞོ་ཕྱེད། གཏོར་བྱེད་ཅིག་ཕུལ་ནས་གཏོར་མ་ཞུས། མིག་ནད་དངོས་སུ་བླངས་ནས་དྲག མཁན་ཆེན་བུ་སྟོན་རིན་པོ་ཆེ་བ་སྙུང་དུས། གཡའ་བཟངས་ལྷ་རྗེ་ལ་སོགས་པས་བཅོས་ཀྱང་མ་ཕན་པ་གསན་ནས། དྲུང་པས་བླངས་པས་སྙུང་གཞི་དྭངས་མཁན་ཆེན་བྱང་རྩེ་པ་ལ།—31—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།གསོལ་གྱི་རོ་མ་ཐུ་མོ་ཡོད་པས། དམིགས་པས་བླངས་པས། ཁོང་པའི་སྙུང་བ་དྭངས། དེར་གཞན་གྱི་སྡུག་བསྔལ་ཐམས་ཅད་དངོས་སུ་ལོན་པ་གདའ་ལགས་ཞུས་པས། དམིགས་པ་གང་གཏད་དེ་ལོན་པར་གདའ་སྟེ། སྙིང་རུས་ཆུང་བས་བསྲན་པར་མི་ནུས་གདའ་གསུངས། མ་གཅིག་གཞོན་ནུ་འབུམ་སྙུང་དུས་དབང་ཞུས་པས། གཏོང་ལེན་མཛད་པ་དང་སྙུང་བ་དྭངས། སྙིང་རྗེ་བྱུང་རྒྱལ་དུ་བཏང་ནས། ཉིན་མཚན་ཁོར་མར་དེ་ཉིད་ལ་རྩེ་གཅིག་ཏུ་འབྱམས་ནས། གཞན་གྱིས་རྒྱོལ་བྲ་ལྟར་མཐོང་ཞིང་། ཐུགས་བཟོད་མེད་སེམས་ཅན་གྱི་དབང་དུ་སོང་བས་ཐས། །༈ དེ་ནས་ཆོས་རྗེ་བསོད་ནམས་རྒྱལ་མཚན་པ་གོང་དུ་གདན་འདྲེན་པའི་གསེར་ཡིག་པ་དྷརྨཱ་གཱིརྟིས་སྤྱན་དྲངས་ཏེ། ས་སྐྱར་བྱོན་པས། གོང་མའི་གནང་སྦྱིན་རྣམས་ཕུལ། ཆོས་ཞུས་པས། ཁོ་ཡང་དད་ནས། ཁྱེད་བན་དྷེ་རྣམས་ལ་རང་རང་གི་ཡི་དམ་དང་། དགེ་སྦྱོར་གཙོ་འདི་ལ་བྱེད་ཟེར་བ་འདུག །བླ་མ་ཡི་དམ་དང་། ཐུགས་དམ་གང་ལ་གཙོར་མཛད་ཞུ་བ་ལ། ཐུགས་རྗེ་ཆེན་པོ་ལ་ཡི་དམ་བྱས་ནས། མ་ཎི་བགྲང་བ་མིན་པ། གཞན་ཅི་ཡང་མི་ཤེས་གསུངས། ཡང་ཁོས་སེ་ཆེན་རྒྱལ་པོའི། ས་སྐྱ་པཎ་ཆེན་ཁུ་དབོན་ཡོན་མཆོད་དུ་འབྲེལ་བའི་རྒྱུ་མཚན་བཤད་ནས། དེའི་གདན་ས་པ་ལ་བླ་མ་བསོད་ནམས་རྒྱལ་མཚན་པ་བྱོན་ན།བསྟན་པའི་དར་རྒྱས། སེམས་ཅན་ལ་ཕན་བདེ་འབྱུང་བའི་ཐུགས་དགོངས་ཁྱད་པར་ཅན། ཁྱེད་བོད་ཀྱི་བླ་མ་དགེ་བའི་བཤེས་གཤེན་རྣམས་ལ་མངའ་བར་ཡོད་པ་བཞིན། གོང་མ་ཆེན་པོས་སྒྲུབ་པ་ཡིན་པས། བླ་མ་གདན་འདྲོངས་པའི་ཐབས་ལ་འབྱོན་དགོས། ཁྱེད་བླ་མའི་ཡང་བླ་མར་འདུག ཁྱེད་ཀྱི་བཀའ་བླ་མས་མི་—32—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།གཅོག་པ་ཡིན་ཟེར་བས། ངས་ཞུ་བ་ལ་སོགས་ཀྱང་མི་ཤེས་པའི་སྤྲང་པོ་བྱ་བྲལ་བ་ཡིན། དོན་མེད་ལུང་སྟོང་འགྲིམ་པ་ལ་དགོས་པ་མེད་གསུངས་པས། ཁོ་ན་རེ།བླ་མ་ཁྱེད་ཅི་ཡང་མི་མཁྱེན་ན། ཉིན་རེ་བཞིན་བན་དྷེ་མང་པོ་ལ་ཆོས་བཤད་པ་ཅི་ཡིན། སྤྲང་པོ་བྱ་བྲལ་བ་བྱ་བ་གནས་ངེས་མེད་འགྲིམ་པ་ལ་ཟེར་བ་ཡིན། ཅི་ནས་ཀྱང་འབྱོན་དགོས་ཟེར་ཡང་། ཞལ་བཞེས་མ་མཛད་པས། ཁོ་ན་རེ། ངེད་ཀྱང་བླ་མ་གདན་མ་འདྲོངས་བར་ལ་སྡོད། ཉིན་རེ་བཞིན་སེམས་ཅན་མིག་ཆེ་རེ་བ་བརྒྱ་རེ་ཙམ་གསོད་པ་འདི་སྙིང་མི་རྗེ་བ་ཨེ་ཡིན། ཁྱེད་གར་བཞུགས་ཀྱང་སེམས་ཅན་གྱི་དོན་ལས་མེད། ངེད་ཧོར་རྣམས་ཀྱང་སེམས་ཅན་ཡིན་མོད། ཐུགས་རྗེ་རེ་ཆུང་ཟེར་བས། ཚད་མེད་པའི་ཐུགས་རྗེ་འཁྲུངས། སྤྱན་ཆབ་དཔག་ཏུ་མེད་པ་བྱོན།ཆོས་རྗེ་པ་གོང་དུ་འབྱོན་རུང་མི་འབྱོན་རུང་། ཐག་སྔ་བར་ཆོད་ན། ཧོར་རྣམས་ཉིན་གཅིག་གིས་འདེགས་པ་སྔ་ནའང་སེམས་ཅན་ལ་ཕན་པར་འདུག་སྟེ་དགོངས་ནས་ཏའི་སི་ཏུ་བྱང་ཆུབ་རྒྱལ་མཚན་པས། དབུས་ཕྱོགས་སུ་ཞུ་ཕུལ་བ་དང་། ཇོ་བོ་ལ་མཇལ་བ་དང་། དབུས་ཕྱོགས་སུ་གཞན་ཕན་རྒྱ་ཆེན་འབྱུང་བ་ལ་དགོངས་ནས། འབྱོན་པའི་ཞལ་བཞེས་མཛད། དེ་བར་ལ་ས་སྐྱའི་བླ་མ་དགེ་བའི་བཤེས་གཉེན་མང་པོ་ལ། བྱང་ཆུབ་ཀྱི་མཆོག་ཏུ་སེམས་བསྐྱེད་པའི་ཆོ་ག་ལ་སོགས་པ་ཆོས་མང་དུ་གསུངས། དགུང་ལོ་དྲུག་ཅུ་རྩ་བདུན་པ་གླང་གི་ལོ་ལ།འགྲོ་བ་མང་པོ་ལ་ཕན་པར་གཟིགས་ནས། དབུས་ཕྱོགས་སུ་བྱོན་ཞིང་ལྷ་ས་དང་།ཚལ་གུང་ཐང་ལ་སོགས་པར། ཏའི་སི་ཏུ་དགེ་ལེགས་བཟང་པོ་པས་བདག་རྐྱེན་མཛད་ནས། གསང་ཕུ་ལ་སོགས་དགོན་སྡེ་མང་པོ་ནས་བྱོན་པའི། མཐའ་ཡས་པའི་དགེ་བའི་བཤེས་གཉེན་མཁས་བཙུན་བཟང་གསུམ་ལྡན་པ་རྣམས་ལ་ཆོས་—33—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།ཀྱི་འཁོར་ལོ་རྒྱ་ཆེན་པོ་བསྐོར་ཞིང་། རིམས་ནད་འདུག་པ་རྣམས་ཀྱང་། ཆོས་རྗེ་དབུས་སུ་ཕེབས་པས་རྒྱུན་ཆད། འཆི་ངེས་པའི་བཙོན་མ་མང་པོ་ཡང་ཐར་བར་མཛད། འབུལ་བ་རྒྱ་ཆེན་པོ་བྱུང་བ་རྣམས་ཀྱང་། དཔལ་ས་སྐྱས་གཙོ་བྱས་དབུས་གཙང་གི་དགོན་སྡེ་རྣམས་སུ་མང་ཇ། འབུལ་བ་འཆད་ཉན་སྒྲུབ་པ་རྣམས་ལ་གནང་ཞིང་། ཆོས་དང་ཟང་ཟིང་གིས་ཚིམ་པར་མཛད། དབུས་སུ་སྔར་ནི་མ་བྱོན་ཀྱོང་། མར་རེས་རི་སྤུངས་སུ་ཕེབས་དུས། རི་འདིའི་ཕ་ཆག་ན། རོང་ངུར་སྨྲིག་གི་སྒྲལ་མ་རང་བྱན་བཞུགས་གསུང་བ་དང་།ཡང་བསམ་ཡས་ཀྱི་ཐད་ཀྱི་ནམ་མཁའ་ལ་ཕྱག་མཛུབ་བཙུགས་ནས། ཕ་གི་ན་སུ་ཡོད་གསུངས། བསམ་ཡས་བདོག་ཞུས་པས། དེའི་ཚོད་ཡིན།ངོ་མཚར་ཆེ།ཁྱེད་རང་རྣམས་ཀྱང་ཕྱག་ཚོལ་གསུངས། དྲུང་པ་དབུ་ཞྭ་ཕུད་ནས། ཡན་ལག་བདུན་པ་དང་སྨོན་ལམ་མང་དུ་མཛད། ཁྲ་འབྲུག་གི་གཙུག་ལག་ཁང་དུ། འདི་ཀུན་ལྷ་ས་བས་ཀྱང་བྱིན་རླབས་ཆེ་གསུངས། ཞག་འགའ་སྐོར་བ་ཤ་སྟག་མཛད།བསམ་ཡས་བྱང་ཆུབ་ཆེན་པོ་ལ་མཇལ་དུས། མེ་ཏོག་གི་ཆར་ཆེན་པོ་བབས།སྤང་ལོ་ཙཱ་བའི་གསུང་ནས། ལྷ་སའི་ཇོ་བོས་ཀྱང་མཚར་བ་ཞིག་ཡོད་གསུང་བ་བདེན་པར་འདུག་གསུངས་ནས། མོས་གུས་ཀྱི་གདུང་བས་སྤྱན་ཆབ་མང་པོ་བྱོན།ཐུགས་བསྐྱེད་རང་གིས་ལེན་པ་ལ་སོགས་ཆོས་སྤྱོད་མང་དུ་མཛད། ཡར་ལུང་བསམ་གཏན་གླིང་དུ་ལོ་བཞི་བཞུགས། དཔོན་དབང་གིས་བྲང་ཁང་ནོར་དང་བོཅས་པ་ཕུལ། སི་ཏུ་བྱོང་རྒྱལ་བས་ཞབས་ཏོག་དངོ་འབུལ་བ་རྒྱོ་ཆེནོ་པོ་བྱས།ཆསམང་དུ་གསུངསས། །གུང་ཐང་ནས། ལྷ་སར་བྱན་དུས། དཔན་སླབ་འགའ་ཞིག་ཆུ་བར་ཕྱོགས་སུ་ཐོན། ལྷག་མ་རྣམས་ཀོ་བ་ལ་སྒྲོལ་གྱིན་ཡོད་པའི་རྗེས་ན་—34—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།ཚུར། མི་གཅིག་གིས་རྟ་བདུན་དེད་ནས་རྐྱལ་བཏང་བྱུང་བས། ཆུ་དཀྱིལ་དུ་གར་སོང་ཆ་མེད་དུ་ནུབ་སོང་བ། དྲུང་དུ་ཞུས་པས། ཨ་ཀ་ཁ་གཞན་བྱ་རྒྱུ་མེད། སྒྲོལ་མ་ཐོན་གསུངས། ཕྱག་ཐལ་མོ་སྦྱར་ནས། འཕགས་མ་འཕགས་མ་སྒྲོལ་མ་སྒྲོལ་མ་གསུངས་ནས། སྤྱན་ཆབ་ཉི་ལི་ལི་འདུག་པས། ཡུད་གཅིག་ནས་རྟ་བྱིན་པོ་ཐོན་བྱུང་། མི་དེ་རྟ་དང་བྲལ་ནས། ཆུས་ཁྱེར་སོང་བས་ཆོས་རྗེ་པའི་སྐུ་རྒྱབ་ནས།སྔར་མེད་པའི་མི་གཟུགས་རིང་བ། ཕྲུག་གོས་དཀར་པོ་གོན་པ་དྲེས་མའི་སྐེ་རགས་བཅིངས་པ་ཞིག །ངས་འགྲོ་ངས་འགྲོ་ཟེར། ཆུ་ལ་ཚབ་ཚུབ་མེད་པར་སོང་ནས། ཆུས་ཁྱེར་བའི་མི་དེའི་ལག་པ་ནས་བཏོན་པས་མ་ཤི །མི་དེ་སུ་ཡིན་ནམ།ཇ་ལྡུད་དགོས་ཚོལ་གསུང་བཙལ་བས་མ་རྙེད་ལགས་ཞུས་པས། ཇི་ཐོ་དོད་གསུངས། དྲུང་པས་འཕགས་མ་ལ་གསོལ་བ་བཏབ་པའི་སྲུང་མ་ཡིན་མཆི་ལགས་ཞུས་པས། ཡིན་པའང་སྲིད་དམ། དེ་རེ་མཚར་ཅིག་བྱུང་རང་གིས་བློ་གཏོད་ནུས་ན། དཀོན་མཆོག་འདི་རང་གིས་མི་བསླུ་ངེས་པ་ཡིན་གསུངས། དེ་ནས་ཇོ་བོ་རིན་པོ་ཆེའི་དྲུང་དུ་ཕེབས། མེ་ཏོག་གི་ཆར་མང་པོ་བབས། ཡུན་རིང་དུ་གསོལ་བ་བཏབ། སི་ཏུ་དགེ་ལེགས་བཟང་པོ་ལ་ཉིད་ཅག་ཆོས་རྒྱལ་ཆེན་པོའི་བརྒྱུད་པ་ཡིན་པས། ཆབས་སྲིད་ཐམས་ཅད་ཕན་བདེས་སྐྱོང་བ་དང་། ཁྱད་པར་འཆད་ཉན་པ་རྣམས་ཀྱི་བདག་རྐྱེན་མཛད་པ་དང་། ཉེས་པ་ཅན་ཚར་བཅད་པར་འོས་པ་རྣམས་རང་འདོད་མེད་པའི་ཚར་གཅོད་དང་རྗེས་འཛིན་མཛད་པར་ཞུ།གསུང་བའི་ཞལ་ཏ་མཛད་པས་ཞབས་སྤྱི་བོར་བླངས་ནས་གསུང་བཞིན་སྒྲུབ་པར་ཞལ་བཞེས་མཛད། ཇོ་བོ་རྗེ་མན་ཆད་དབུས་ཕྱོགས་སུ་བྱོན་པའི་མཁས་གྲུབ་རྣམས་ལ། ཆོས་རྗེ་པ་ཉིད་ཁོ་ན་གཞན་ཕན་ཆེ་ཞེས་འགའ་ཞིག་གླེང་ཞིང་། དགེ་—35—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།འདུན་སྐྱེ་བོའི་ཚོགས་དང་བཅས་པ་རྣམས་ཀྱིས་མཆི་མ་བྱུང་ཞིང་གསོལ་འདེབས་ཆོ་ངེའི་སྒྲ་ཆེན་པོ་དང་བཅས་ཏེ། སྐྱེལ་ཐུང་རྒྱང་རིང་དུ་མཛད་ནས། གཙང་ཕྱོགས་ལ་བྱོན། བཤུལ་ལམ་རྣམས་སུ་ཡང་སེམས་ཅན་མང་པོ་ཕན་བདེ་ལ་བཀོད་ནས། ཡོས་ལོ་ལ། དབེན་གནས་དངུལ་ཆུར་ཕྱག་ཕེབས་སོ། །ཡང་བོ་དོང་ཨེར་སྐུ་མཚམས་ལ་བཞུགས་པའི་དབྱར་གཅིག་ཆར་པ་ཡེ་མ་བྱུང་བར་ཀུན་རེ་ཐག་ཆད། མུ་གེའི་འགོ་ཚུགས་པ་ལ། ཆེན་པོ་དཔལ་རྒྱལ་བས་ཆར་འབེབས་པའི་ཞུ་བ་ཕུལ་ནས་བོ་དོང་ཇོ་བོའི་དྲུང་དུ་བྱོན་ཏེ་གསོལ་བ་བཏབ་པས། ཞག་བདུན་གྱི་བར་དུ་ཆར་གྱི་རྒྱུན་མ་ཆད་པར་བབས་ཏེ། ཐམས་ཅད་ཡིད་སོས། དྲུང་པ་རང་ཡང་མཉེས་ཚོར་ཆེན་པོ་མཛད། ཇོ་བོའི་དྲུང་དུ་མོས་གུས་ཚད་མེད་པས་ཕྱག་མང་པོ་མཛད། སྤྱན་ཆབ་མང་དུ་བྱོན། ཚེ་འདིའི་ལྷད་ཁྲིས་སྤུ་ཙམ་ཡང་མེད་པར་བྱིན་གྱིས་བརླབ་ཏུ་གསོལ་ཞེས་གསོལ་བ་བཏབ་ནས།དགུང་ལོ་བདུན་ཅུ་པ། སྦྲུལ་ལོ་ཟླ་བ་ལྔ་པ་ནས། དངུལ་ཆུའི་ཆོས་རྫོང་དུ་བརྟན་པར་སྐུ་མཚམས་ཁོ་ན་ལ་བཞུགས་ཤིང་། སེམས་ཅན་ཐམས་ཅད་ལ་བུ་གཅིག་པ་ལྟར་བརྩེ་བས་ཀུན་ནས་བསླངས་པའི་བྱང་ཆུབ་ཀྱི་ཐུགས་དང་ཆོས་རབ་ཏུ་རྣམ་པར་འབྱེད་པའི་ཤེས་རབ་ཟབ་མོས། ཐབས་ཤེས་རབ་ཟུང་དུ་རྣམ་པར་འབྲེལ་བའི་ཐོས་པ་དང་། བསམ་པ་དང་། སྒོམ་པས་ལུང་དང་། མངོན་པར་རྟོོགས་པའི་ཡོན་ཏན་དཔག་ཏུ་མེད་པས་ཐུགས་རྒྱུད་ཡོངས་སུ་གང་བར་མཛད་ད། །འཇམ་པའི་དབྱངས་དོན་ཡོད་རྒྱལ་མཚན་དཔལ་བཟང་པོ་དང་། ཆོས་རྗེ་བསོད་ནམས་རྒྱལ་མཚན་དཔལ་བཟང་པོ་བས་གཙོ་མཛད་པའི། མཁས་བཙུན་—36—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།བཟང་གསུམ་དང་ལྡན་པའི་སྡེ་སྣོད་འཛིན་པ་དུ་མ་དང་། གཞན་ཡང་། དཔོན་ཆེན་དང་། མི་ཆེན། སྐྱེ་བོའི་ཚོགས་དཔག་ཏུ་མེད་པའི་མགོན་སྐྱབས་དང་།འདྲེན་པ་དམ་པ་མཛད་ཅིང་། སྟོན་ཟླ་བ་གསུམ་སྐུ་མཚམས་གསེངས་ནས། ཟབ་པ་དང་རྒྱ་ཆེ་བའི་ཆོས་གསུངས་པས། གཞན་ལས་ཆེས་ཁྱད་པར་དུ་འཕགས་པའི་ངེས་འབྱུང་དང་། སྐྱོ་ཤས་བསྐྱེད་ཅིང་། གནོད་ལན་དུ་ཕན་པ་སྒྲུབ་པ་དང་། རི་ཁྲོད་དུ་སྒྲུབ་པའི་དམ་བཅའ་ལེན་པ་དང་དགེ་བའི་བྱ་བའི་དམ་བཅའ་ལེན་པ་དང་། སྡིག་པ་བྱས་པ་རྣམས་ཀྱང་བཤགས་པ་བྱེད། གནད་ནས་འཛིན་ཅིང་ཕྱིན་ཆད་མི་བྱེད་པར་སྡོམ་པ་དང་། ཁྱིམ་པ་རྣམས་ཀྱང་བསྙེན་གནས་དང་ཡི་གེ་དྲུག་པའི་སྒོམ་བཟླས་དང་། སྲོག་གཅོད་སྡོམ་པ་དང་། ཁྱི་ར་སྡོམ་པ་ལ་སོགས་པའི་དགེ་བ་ལ་སྦྱོར་ཞིང་། བྱང་ཆུབ་ཀྱི་སེམས་ཀྱིས་བྱིན་བརླབས་ཀྱིས་ཉེ་འཁོར་གྱི་བྱ་དང་། རི་དྭགས་དང་། ཁྱི་ལ་སོགས་པ་རྣམས་ཀྱང་གཅིག་ལ་གཅིག་མི་འཚེ་ཞིད་།བྱི་ལས་བྱ་མཐོང་དུས་ཀྱང་། མི་གསོད་ཀྱི་སྟེང་དུ་སླར་འགྲོགས་ཀྱིས་དོགས་ནས་དོགས་ཟོན་ཆེན་པོས་ཕྱོགས་གཞན་པ་གཟུར་འགྲོ་བ་དང་། རྣ་བ་ཡང་བག་ཕབ་ནས་ཆོས་ཉན་ཅིང་གསོལ་རས་དང་མཎྜལ་གྱི་མེ་ཏོག་ཟ་བ་དང་། ཞབས་ལ་ལྡག་ཅིང་། སྐུ་ལ་བསྙེས་ནས་ཉལ་སྡོད་པ་དང་། རྣ་མོས་ཁྱི་རྣམས་ལ་བརྡུང་ཀྱང་ཁྱིས་རྣ་མོ་ལ་གནོད་པ་མི་བྱེད་པ་དང་། སྒོམ་ཆེན་པ་གཅིག་སྨྱོ་ནས་གཅེར་བུར་ལག་པ་གཉིས་སུ་རྡོ་བཟུང་ནས་ཚོགས་པའི་གསེབ་ཏུ་རྒྱུག་ཡོང་བ་ལ། རྣ་མོས་བརྒྱུགས་ནས་བརྡུངས་པས། དྲན་པ་རྙེད་དེ་སྨྱོ་བ་སངས་པས། ད་རེས་ཀྱི་གེགས་སེལ་རྣ་མོས་བྱས་ཀྱི་གསུངས། རྣ་མོ་འདིས་ཆོས་རྗེ་པ་སྙུང་བའི་དུས་སུ་ཡང་མྱ་ངན་གི་རྣམ་པ་མང་དུ་བྱས་ཤིང་། བདེ་བར་གཤེགས་རྗེས་ཞག་གསུམ་ནས་གཟིམས་—37—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།ཁང་གི་འོག་ཕྱོགས་གཅོང་རོང་ལ་ལྕེབས་ཏེ་ཤིའོ། །སེམས་དཔའ་ཆེན་པོ་འདི་ཉིད་གང་བཞུགས་པའི་གནས་དེ་ཡང་བྱང་ཆུབ་ཀྱི་སེམས་ཀྱི་མཐུ་ལས་གྲུབ་པས།ཕུན་སུམ་ཚོགས་པའི་ལོངས་སྤྱོད་ཐམས་ཅད་ཆར་བཞིན་དུ་འབབ། དད་པ་དང་ངེས་འབྱུང་ངང་གིས་སྐྱེ། ཉམས་དགའ་ཞིང་། དགེ་སྦྱོར་ངང་གིས་འཕེལ་ལ ཐ་ན་ཡུལ་སྤྲང་ཐམས་ཅད་ཀྱང་འགྲངས་ཤིང་སྐྱིད། ས་ཕྱོགས་ཐམས་ཅད་ཀྱང་བདེ་ཞིང་ཆོས་དར་བ་དང་། མ་འོངས་པ་ན་ཡང་ཞིང་གཡོ་ཞིང་བདེ་བ་ནས་བདེ་བར་སེམས་ཅན་གྱི་དོན་མཛད་དོ། །ཐོག་མཐའ་བར་གསུམ་དུ་དགེ་བ་འབའ་ཞིག་ལ་སྦྱོར་བས། འབྲེལ་ཚད་དོན་དང་ལྡན་པར་མཛད་པས། པོ་ཏ་ལ་དང་མཚུངསསོ་ཞེས་བསྟོད་པར་བྱེད་ལ། ཆོས་གསུང་བའི་དུས་ཐམས་ཅད་དུ་ཡང་། མེ་ཏོག་གི་ཆར་འབབ་ཅིང་ཁྱད་པར་སྐྱེས་རབས་དང་། སྤྱོད་འཇུག་གསུང་བའི་དུས་སུ། མེ་ཏོག་གི་ཆར་འདི་ལྟར་གདའ་ཞུས་པས། འདི་གང་ཟག་ལ་ཡོང་བ་མ་ཡིན། ཆོས་ལ་ཡོང་བ་ཡིན་གསུང་བ་ལ། ཁམས་པ་ཞིག་ན་རེ། ཆོས་ལ་ཡིན་ན་ངས་སྤྱོད་འཇུག་བཤད་ཙ་ན་མི་ཡོང་བ་ཅི་ཡིན་ཟེར་ཞིང་། ཆོས་རྗེ་ཉི་གཞོན་པའི་གསུང་ནས། རྒྱལ་སྲས་པ་སྤྱོད་འཇུག་ནམ་གསུངས་ཀྱང་། བཟོད་ལེའི་སྐབས་སུ་མེ་ཏོག་གི་ཆར་ངེས་པར་འབབ་གསུང་ངོ་། །དེ་ལྟ་བུའི་སེམས་དཔའ་ཆེན་པོ་དེ་ཉིད། སེར་སྣའི་དྲི་མ་སྤངས་ཤིང་ལན་དང་རྣམ་སྨིན་ལ་མི་རེ་བའི་སྦྱིན་པ་རྒྱ་ཆེན་པོ་གཏོང་བ་ལ་གོམས་པའི་སྟོབས་ཀྱིས། དོན་ ་པོར་འགྱུར་ན་སྐུ་ལུས་ཀྱང་བདག་ཏུ་མི་འཛིན་ན། ལོངས་སྤྱོད་ལྟ་སྨོས་ཀྱང་ཅི་དགོས། རྙེད་པ་དང་བཀུར་སྟི། སྙན་གྲགས་ལ་སོགས་པ་ཐམས་ཅད་སྒྱུ་མ་ཙམ་དུ་རྟོགས་པར་གསལ་ཏེ། སློབ་དཔོན་དཔལ་ཡེ་ཤེས། དྲུང་གི་ཕྱག་—38—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།རྫས་གཞན་གྱིས་བག་ཡངས་སུ་སྤྱོད་པ་འདི་ཡ་ང་བར་གདའ་བས། དམ་ཞག་ཅུང་ཟད་མཛད་ནས་གཞན་ལ་ཕན་པའི་ཐབས་སུ་མི་འགྲོ་ལགས་སམ་ཞུས་པས།བདག་གི་ལོངས་སྤྱོད་རྣམས་ལ་གཞན་གྱི་བློ། །གཞན་གྱི་ནོར་སྙམ་ཅུང་ཟད་མི་སེམས་ཤིང་། །རང་གི་ནོར་ལ་སོམ་ཉི་མ་མཆིས་ལྟར། །བག་ཡངས་དག་ཏུ་ལེན་ཅིང་སྤྱོད་པར་ཤོག །ཅེས་པ་འདི་ཡང་བརྗོད་ཅིངོ་།ཅུང་ཟད་སྤྱད་པ་མཐང་ངམ་ཐས་པ་ན། །མཐུའམ་འཇབ་བུས་བདག་གི་ནོར་ཁྱེར་དེ། །དཔལ་སྙེསྨུབྱོར་ཕུན་ཚོགས་ཆོག་ཤེས་བློ་དང་ལྡན། །འཕགས་པའི་ནོར་བདུན་དག་ལ་ལོངས་སྤྱོད་དེ། །ལོངས་སྤྱོད་རྫོགས་སྐུའི་དཔལ་འབྱོར་མྱུར་ཐོབ་ཤོག །ཅེས་བདེ་བའི་རྒྱུར་བསྔོས་པས། གཞན་ལ་གནོད་པར་མི་འགྱུར་རམ་སྙམ། སྟག་གིས་མཆོང་སར་ཝས་མི་མཆོང་ཀྱང་། ཆོས་རྗེ་འཇམ་གསར་གྱི་གསུང་ནས། ཁོ་བོས་ཅུང་ཟད་བདག་ཏུ་མ་བཟུང་བས། རང་རེའི་བླ་བྲང་གི་ལོངས་སྤྱོད་ཀུན་སུས་ཁྱེར་ཡང་མ་བྱིན་ལེན་དུ་མི་འགྲོ་གསུང་བ་དང་། ཆོས་རྗེ་རྒོད་ཚང་བ། ཁ་ཆེ་པཎ་ཆེན་ལ་སོགས་དངོས་པོ་བྲེ་གང་ཡང་མི་འཛིན་པ་མཛད་གདའ་བ་བཞིན་བྱེད་ལོ་བྱས་པས། བདག་གི་ལོངས་སྤྱོད་སུས་ཁྱེར་ཡང་ཉེས་པར་མི་འགྱུར། སླར་ཡང་ཕན་བདེའི་རྒྱུར་འགྲོ་ལ་རེ་གསུངས། ཉེ་གནས་རྣམས་ལའང་ཞལ་ཏ་འདྲ་མཛད་བྱ་བ་འདི་དང་འདི་ལྟ་བུ་སྒྲུབ་པའི་ཞལ་ཏ་ཐུགས་ལ་བཏགས་ན་ཞུས་པས། ཆོས་—39—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།རྗེ་ཡང་དགོན་པའི་གསུང་ནས། འཕྱ་རུང་སྨོན་རུང་ཁྲིག་ཆགས་ཤིག གསུང་བ་བཞིན་འགྲུབ་པར་མི་འདུག་ནའང་། རང་རེས་ཁ་ཏ་བྱས་ཀྱང་ཁྲིག་ཁ་ཡོང་བའི་ངེས་མི་གདའ། ཐམས་ཅད་ཕུན་སུམ་ཚོགས་པ་ཞིག་བྱ་བསམ་པ་ལེན་པ་དག་མེད་དེ། སྒྲུབ་པས་འགྲུབ་པའི་ངེས་པ་མི་གདའ། གང་བྱུང་གི་མདུན་མ་མཛད་གསུང་ཞིང་། ཚུལ་འཆོས་དང་སེམསརྣམ་པར་སྤངས་ཏེ། སྲིད་པའི་འདུན་པ་མེད་པའི་ཚུལ་ཁྲིམས་ཀྱི་ཕུང་པོ་དང་ལྡན་པས། རང་བཞིན་དང་བཅས་པའི་ཁ་ན་མ་ཐོ་བ་ཅུང་ཟད་ཀྱིས་ཀྱང་མ་གོས་ལ། ཆོས་ཐམས་ཅད་མཉམ་པ་ཉིད་དུ་རྟོགས་པས།རྐྱེན་ངན་པས་ཀྱང་མི་འཁྲུགས་པའི་བཟོད་པ་དང་ལྡན་ཞིང་། སྐུ་ལ་གནོད་པ་བྱས་ཀྱང་ཁོང་ཁྲོ་བ་དང་། འཁོན་དུ་འཛིན་པ་ཅུང་ཟད་ཀྱང་མི་མངའ་ལ། རྟོགས་ལྡན་རྟེའུ་འབུལ་བས། མཚམས་ཁོངས་སུ་ཆོས་རྫོང་ལ་འཛེགས་ནས་བྱུང་བ་དང་།ས་སྐྱར་གསེར་ཡིག་པས་གདན་དྲངས་དུས། གསེར་ཡིག་པ་དང་བར་དུ་ཕྲ་མ་བཅུག་ནས། རྗེ་པའི་ཐུགས་དང་འགལ་བ་ཆེན་པོ་བྱས། དུས་ཕྱིས་ཁོང་དངུལ་ཆུར་བྱུང་། ཉེ་གནས་ཀྱིས་རྟེའུ་འབུལ་བ་ཡང་སླེབས་གདའ་ཞུས་པས། རྗེས་དེ་མ་ཡོང་ན་སྙམ་པ་ཞིག་ཞབྲུངས། དེ་མ་ཐག་ངས་གནོད་ལན་དུ་ཕན་འདོགས་པའི་དམ་བཅས་ཡོད། ཁོ་བྱུང་བ་ལ་ཅིའི་ཕྱིར་མི་དགའ། ད་ནི་ཇི་སྲིད་འཚོའི་བར་ཙར་སྡོད་ཀྱང་། ཁོང་རང་ཅི་དགའ་བྱེད་དུ་གཞུག་དགོས་དགོངས་པ་ཞིག་བྱུང་གསུངས། དེའི་ལོ། སྐུ་མཚམས་གྲོལ་མ་ཐག ཁོས་ཀྱང་མཇལ་ནས་སྔར་གྱི་བཤགས་པ་བྱས་ཤིང་། ཕྱིན་ཆད་ཆོས་འདུན་བྱེད་པར་དམ་བཅས་སོ། །དེ་ལྟ་ན་ཡང་། ཁོ་ཧ་ཅང་ལྟོགས་འདོད་ཆེར་བྱེད་པ་གཞན་གྱིས་མ་ཐེག་པར། འདི་འདིར་སྡོད་དུ་མ་བཅུག་པ་དྲག་ཞུས་པས། ཁོ་ཡང་བློ་སྐྱེད་འདོན་མཆི།—40—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།བདག་གིས་ཀྱང་བློའི་འཕེན་པ་ཞིག་སོང་བདོག་གསུངས། ཁོ་ཅི་དགའ་བྱེད་དུ་འཇུག་ཅིང་། དབང་པོ་དང་འཚམས་པའི་ཆོས་དང་ཟང་ཟིང་གི་ཕན་འདོགས་རྒྱ་ཆེན་པོ་མཛད་དོ། །གང་ལ་གནོད་པ་བྱས་ཀྱང་བདེ་འབྲེལ་བ། །བདེ་བའི་བྱུང་གནས་དེ་ལ་སྐྱབས་སུ་མཆི། །ཞེས་གསུངས་པ་ལྟར། འབྲེལ་ཚད་དོན་ལྡན་ཡིན་ནོ། །དགེ་བའི་ཆོས་སྡུད་པའི་བརྩོན་འགྲུས་ཀྱིས། འཇིག་རྟེན་གྱི་བྱ་བ་དང་། སྙོམས་ལས་ཀྱི་སྒྱིད་ལུག་སྤངས་ནས། བྱིང་རྒོད་དང་། རྟག་ཆད་ཀྱི་མཐའ་དང་བྲལ་ཞིང་། གཟུང་འཛིན་གྱི་རྟོག་པ་མེད་པའི་ཏིང་ངེ་འཛིན་ལ་མཉམ་པར་བཞག་པས། ཇི་ལྟ་བ་དང་ཇི་སྙེད་པ་མཁྱེན་པའི་ཤེས་རབ་ཀྱིས། གང་ཟག་དང་ཆོས་སུ་འཛིན་པ་ལས་གྲོལ་ཞིང་།ཆོས་ཐམས་ཅད་ཀྱི་གནས་ལུགས་ཁོང་དུ་ཆུད་པའི་སྐྱེས་མཆོག་དེ་ཉིད་ཀྱིས་མདོ་རྒྱན། རྒྱུད་བླ། སྤྱོད་འཇུག་རྣམས་ཀྱི་འགྲེལ་པས་ཐོག་དྲངས་པའི། བླ་མའི་བསྟོད་པ། ཡི་དམ་གྱི་བསྟོད་པ། གང་ཟག་སོ་སོ་ལ་གདམས་པ་ལ་སོགས། ཚིག་རེ་རྣ་བར་ཐོས་པས་དད་པ་དང་ངེས་ཤེས་སྐྱེ་བའི་བརྩམས་ཆོས་ཀྱང་མང་དུ་མཛད་དོ། །༈ རིན་པོ་ཆེ་འདི་ཉིད་ཀྱི་ཉིན་ཞག་ཕྲུགས་གཅིག་གི་ཆོས་སྤྱོད་ཀྱི་རིམ་པ་ནི། ཐོ་རངས་ཀྱི་ཆ་ལ་བླ་མའི་རྣལ་འབྱོར་ཚ་གོང་དུ་ཕྱག་གསུམ་བརྒྱ་དེ་ཙམ་མཛད་པའི་ཡན་ལག་བདུན་པ་སྔོན་དུ་འགྲོ་བའི་ཐུགས་བསྐྱེད་མཛད། དཀར་གཏོར་ཆ་བཞི། ཆབ་གཏོར་ཀླུ་གཏོར། ཛེེ་བྷ་ལའི་ཆུ་སྦྱིན་རྣམས་མཛད་ཚར་རྗེས་སྨན་བླ་ཚར་རེ། བྷེ་ཥ་རྫུ་བརྒྱ་རྩ། གཏོར་མ་བརྒྱ་རྩ། གཡུག་གུ་དྲུག་ཅུ་རྩ་བཞི།—41—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།མི་གཡོ་བ་དྲུག་ཅུ། སྒྲོལ་གཏོར་ཉེར་གཅིག །བྲུལ་གཏོར། ཡུམ་སྒྲུབ། ཀུན་རིག་གི་ཆོ་ག་རྒྱས་པའམ། མདོར་བསྡུས་དུ་ག་ཏི་བརྒྱ་རྩ། སྒྲོལ་མ་ཉུང་མཐའ་ཉེར་གཅིག་རེ། མ་ཎི་ཁྲི་ཚོ་གཉིས་རེ། བསྐོར་བ་བརྒྱ་རྩ་ཙམ་རེ། བཟང་སྤྱོད། བྱམས་པའི་སྨོན་(པམ། སྨོན་ལམ་བདུན་ཅུ་པ། སེམས་ཅན་མགུ་བའི་ཚིགས་བཅད།སྤྱོད་འཇུག་གི་ཡན་ལག་བདུན་པ་དང་བསྔོ་བ། ཆོས་བརྒྱད་ལམ་སློང་། གནོད་ལན་དུ་ཕན་འདོགས་པའི་དམ་བཅའ་དང་སྨོན་ལམ། བདེ་མཆོག་དྲིལ་བུ་བའི་མངོན་རྟོགས། བདག་འཇུག སྙིང་པོ་སྟོང་ཕྲག་རེ་མཆོད་པའི་རྗེས་ལ་སྒྲོལ་མ་ཚར་བདུན་རེ་མ་ཆག་པར་མཛད། མཚན་མོ་སེམས་ཅན་ལ་ཐུགས་རྗེ་དཔག་ཏུ་མེད་པ་འཁྲུངས་དུས། བླ་མ་དཀོན་མཆོག་ལ། གདུང་ཤུགས་དྲག་པོའི་གསོལ་འདེབས་མང་དུ་མཛད་ཅིང་། གཙོ་ཆེར་མཚན་མ་མེད་པའི་དོན། སྟོང་ཉིད་སྙིང་རྗེའི་ངང་ལ་སྐད་ཅིག་ཀྱང་མ་གཡོས་པར་བཞུགས་ནས། རྣལ་ཡང་ཆེད་དུ་མི་མཛད་ཅིང་། ལུས་གནད་མི་འཆུག་པར་ཀྲོང་ངེ་བ་དེ་ཀ་ལ་བཞུགས། མདོར་ན་དུས་གསུམ་གྱི་སངས་རྒྱས་ཐམས་ཅད་ཀྱི་སྲས་པོ། འགྲོ་བའི་བླ་མ་འདི་ཉིད་ཀྱི་སྐུ་གསུང་ཐུགས་ཀྱི་རྣམ་པར་ཐར་པ་ནི། རིན་པོ་ཆེ་ཉིད་ཀྱིས་མཛད་པའི། དལ་འབྱོར་གྲུ་ཆེན་རྙེད་དཀའ་ཐོབ་དུས་འདིར། །བདག་གཞན་འཁོར་བའི་མཚོ་ལས་བསྒྲལ་བྱའི་ཕྱིར། །ཞེས་སོགས་ནས། རྒྱལ་སྲས་རྣམས་ཀྱི་ལག་ལེན་སུམ་ཅུ་བདུན། །རྒྱལ་སྲས་ལམ་ལ་སློབ་འདོད་དོན་དུ་བཀོད། །ཅེས་པའི་བར་གྱིས་བསྟན་ཡོད་པས། རྗེས་འཇུག་རྣམས་ཀྱང་དེ་ལྟར་ཉམས་སུ་ལེན་པ་གལ་ཆེའོ། །དེ་ནས་སངས་རྒྱས་ཀྱི་དགོངས་པ་ཐ་མ། མྱ་ངན་ལས་འདའ་བའི་ཚུལ་བསྟན་པ་ནི། བྱ་ལོ་ཟླ་བ་གཉིས་པ་ནས་སྙུང་བའི་ཚུལ་བསྟན་ཅིང་། ཉིན་ཅིག་42—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།སློབ་དཔོན་ནམ་སེང་ལ། བརྒྱད་སྟོང་པའི་བྱང་ཆུབ་སེམས་དཔའ་རྟག་ཏུ་ངུ་དང་།ཆོས་འཕགས་ཀྱི་ལེའུ་སྒྲོགས་ཤིག་གསུངས། བསྒྲགས་པས་བྱང་ཆུབ་སེམས་དཔའ་རྟག་ཏུ་ངུས་ཏིང་ངེ་འཛིན་གྱི་སྒོ་དུ་མ་ཐོབ་ཚུལ་གྱི་སྐབས་ན། ངེད་ཀྱིས་ཏིང་ངེ་འཛིན་འདི་རྣམས་ཀྱི་ངོ་བོ་ཉིད་དང་རང་བཞིན་ལ་བལྟས་ན། གང་མཉམ་པར་བཞག་པར་བྱ་བའམ། བྱང་ཆུབ་ཏུ་སྤྱོད་པའམ། གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་འཚང་རྒྱ་བའི་ཆོས་དེ་ཡང་དག་པར་རྗེས་སུ་མ་མཐོང་ངོ་། །རིགས་ཀྱི་བུ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ཏེ། ཞེས་པའི་སྐབས་སུ་དེ་ཡིན་གསུངས་ནས། ད་དུང་ངེད་ཀྱི་ཏིང་ངེ་འཛིན་འདི་དག་གི་ངོ་བོ་ཉིད་ཅེས་པ་མན་ཆད་ཐོན་གསུང་། དེ་ཉིད་བསྐྱར་ནས་ཞུས་པས། ཏིང་ངེ་འཛིན་ལ་ཡུན་རིང་དུ་འབྱམས་སོ། །ད་བསྒྲགོས་འཚལ་ལམ་ཞུས་པས། ད་དུང་ཐོན་གསུངས་ནས་ཡངས་སུ་རྫགས་པར་བཏན་ཏ། །ཟླ་བ་བཞི་པ་ནས། སྐུ་ཤེད་མེད་པར་གྱུར་པས། ལྷ་རྗེ་བོས་ནས་སྨན་ཞིག་བསྟེན་ན་ཞུས་པས། ཁྱེད་ཚོ་མི་ཉན་པ་མིན་ན། ལེགས་པར་གསང་ནས།སུས་ཀྱང་མ་ཚོར་བར་ཤི་བ་ཞིག་བྱེད་པ་ཡིན་ཏེ་གསུངས། དེ་ལྟར་བགྱིས་ན།ཞབས་དྲུང་ན་ཡོད་པ་རྣམས་ཀྱིས་གསོལ་སྨན་བསྟེན་པ་ལ་སོགས་པའི་ཞུ་བ་གང་ཡང་མ་བྱས་ཟེར། ཁག་ཡོང་ལགས་ཞུས་པས། འོ་ན་ལྷ་རྗེ་བོས་གསུངས་ནས།ཕྱག་རྩ་བསྟན་ཏེ། གདན་འདྲེན་པའི་གསེར་ཡིག་པས་ཕྱག་ཕེབས་པ་ལ་ལྟ་རྒྱུ་མི་བདོག་མཆི། འོན་ཀྱང་ཟླ་རེ་ཙམ་མ་ཤི་ནའང་དགེ་སྦྱོར་ཐུན་རེ་ཙམ་ཡོང་བར་གདའི་གསུངས་ནས། སེ་འབྲུའི་སྦྱོར་བ་ཙམ་གསོལ་བར—་གནང་། བླ་མ་བྱང་རྩེ་བ་དང་། ཆོས་རྗེ་ཉི་གཞོན་པས་མཇལ་ནས་སྐུ་ཁམས་ཀྱི་ཞུ་བ་མཛད་པས།བྱུ་3—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།འབྲས་རེ་དང་ཇ་འདི་འཐུང་ནས་མཉམ་པར་བཞག་པས། རིག་པ་དྭངས་ལ་དགེ་སྦྱོར་འཕེལ་བ། ནད་པ་གཞན་དང་མི་འདྲ་བ་ཞིག་བདོག་གསུངས། ཐམས་ཅད་ཀྱིས་སྐུའི་རིམ་གྲོ་རྒྱ་ཆེ་ལ་ཡུན་རིང་བ་དང་། གདན་བཞུགས་དང་། ཡན་ལོག་བདུན་པ་ཕུལ་ནས། གསལ་བ་བཏབ་པས། སྐུ་ཁམས་དྭངས་ནས། སླབ་དཔན་ནམ་སེང་ལ། ཁར་ཙང་ནས་ཁམས་ངན་པ་ཞིག་བྱུང་སྟེ། དགེ་སྦྱོར་ཤིན་ཏུ་འཕེལ་བར་བྱུང་གསུངས། ཡང་། ཟླ་བ་བདུན་པ་ནས་ཅུང་ཟད་སྙུང་ནས། སྟན་པ་ཟླ་བཟང་ལ། དགེ་སློང་ནམ་བཟང་བོས་ལ། དཀོན་བརྩེགས་འདོན་པ་དང་། སྨན་བླ་དང་། སྒྲོལ་མཆོད་བྱེད་དུ་ཆུག་ཅིག་གསུངས། སྙུང་གཡོག་ལ་སློབ་དཔོན་དཔལ་ཡེ། སློབ་དཔོན་ནམ་སེང་། བླ་མ་རྒྱ་མ་པ། བླ་མ་བྱང་རྩེ་བ། སྟོན་པ་ཟླ་བཟང་ལ་སོགས་པ་དྲུང་ན་ཡོད་པ་རྣམས་ཀྱིས། དྲུང་གི་སྙུང་བ་འདི། གཞི་མ་ཅི་ལགས། དུས་ནམ་བྱུང་ལགས་ཞུས་པས། གཞི་མ་དྲང་སྲོང་གི་ནད་ཡིན། བྱུང་ནས་ལོ་སུམ་ཅུ་ཙམ་སོང་། དང་པོ་མཁན་པོ་གད་ཕུར་བས་བཅོས་པས ལོ་བཅུའི་བར་ཙམ་བདེ་བར་བྱུང་། དེ་ནས་ལོ་རེ་ཞིང་ན་ཞིང་། ཁྱད་པར་དབུས་ནས་འཁོར་རྗེས་དགུན་རེ་བཞིན་ཤིན་ཏུ་ན་བར་བྱུང་། ན་ཚུལ་ཡང་དུ་མ་ཞིག་བྱུང་གསུངས། སྔར་བཅོས་ཐབས་ཅི་མཛད་ལགས་ཞུས་པས། བླ་མ་དཀོན་མཆོག་ལ་གསོལ་བ་བཏབ་ནས། བདག་ན་བ་སེམས་ཅན་ལ་ཕན་ན་ན་བར། ཤི་བ་སེམས་ཅན་ལ་ཕན་ན་ཤི་བར། སྡུག་པ་སེམས་ཅན་ལ་ཕན་ན་སྡུག་པར་བདེ་བ་སེམས་ཅན་ལ་ཕན་ན་བདེ་བར་བྱིན་གྱིས་རློབས་ཞེས་རྩེ་གཅིག་ཏུ་གསོལ་བ་བཏབ་ཅིང་།གང་བྱུང་ཡང་། དཀོན་མཆོག་གི་བྱིན་རླབས་སུ་བློ་ཐག་བཅད་ནས། དེ་ལ་དགའ་བ་སྒོམ་ཞིང་ལམ་དུ་འཁྱེར་ལོ་བྱས་པ་ལས། ཐབས་གཞན་མ་བགྱིས་གསུངས།ཛེ4—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།ད་རེས་བདག་ཅག་ལ་སོགས་པ་སེམས་ཅན་ཐམས་ཅད་ཀྱི་དོན་དུ། ཕན་པའི་ཐབས་ཤིག་བསྟན་དུ་གསོལ་ཞེས་ཞུས་པས། ན་སོ་མཐར་ཕྱིན་ཅིང་། ནད་ཀྱང་ལྕིད་ཆེས་པས། སྨན་པ་འཚོ་བྱེད་བསྟེན་ཞིང་། སྨན་བདུད་རྩི་འཐུང་ཀྱང་གསོ་བ་དཀའ་ལ། གལ་ཏེ་ཕན་པར་ཀྱང་སྣང་ཡང་མི་བཙུན་པར་འཇུག་པ་ལ། རང་བཙུན་པ་བྱེད་དགོས་ཟེར་བ་བཞིན།བདག་གཞན་སྒྱུ་ལུས་ཀྱི་ཕུང་པོ་འདི། །ན་ན་ན་སྟེ་ན་བས་དགའ། །སྔར་བསགས་ཀྱི་ལས་ངན་འཛད་པ་ཡིན། །ཆོས་སྤྱོད་ཀྱི་བྱ་བ་སྣ་ཚོགས་ཀྱང་། །སྒྲིབ་གཉིས་སྦྱོང་བའི་ཆེད་དུ་ཡིན། ། ་ན་བ་མེད་ན་མེད་དེ་དགའ། །ལུས་སེམས་བདེ་ན་དགེ་སྦྱོར་འཕེལ། །མི་ལུས་དོན་ཅན་བྱེད་པ་ཡང་། །སྒོ་གསུམ་དགེ་ལ་སྦྱོར་བ་ཡིན། །འབྱོར་པ་མེད་ན་མེད་དེ་དགའ། །བསྲུང་བསྲལ་གྱི་བྱ་བྲེལ་དེ་ལ་མེད། །འཐབ་རྩོད་ཀྱི་ཁྲོ་འབྱུག་ལྡི་སྙེད་པ། །འཛིན་ཆགས་ཀྱི་ནོར་ལས་བྱུང་བ་ཡིན། །—45—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།འབྱོར་པ་ཡོད་ན་ཡོད་དེ་དགའ། །བསོད་ནམས་ཀྱི་དགེ་ཚོགས་སྤེལ་བས་ཆོག །འཕྲལ་ཕུགས་ཀྱི་ཕན་བདེ་ཇི་སྙེད་པ། །བསོད་ནམས་ཀྱི་འབྲས་བུ་ཡིན་པར་ངེས། །མྱུར་དུ་ཤི་ན་ཤི་བས་དགའ། །རྐྱེན་ངན་གྱིས་བར་དུ་མ་ཆོད་ཅིང་། །མཚམས་སྦྱོར་གྱི་བག་ཆགས་བཟང་འགྲོགས་པས། །མ་ནོར་གྱི་ལམ་དུ་ཚུདོ་པར་ངེས། །ཡུན་དུ་གསན་ན་གསན་པས་དགའ། །ཉམས་མྱོང་གི་ལོ་ཐོག་སྐྱེས་པ་ལ། །གདམས་ངག་གི་བརླན་དྲོད་མ་ཡལ་བར། །ཡུན་དུ་བསྟེན་པས་སྨིན་པར་འགྱུར། །གང་བྱུང་ཡང་དགའ་བ་སྒོམས་ཤིག་ཨང་། །ཞེས་པའི། གང་བྱུང་དགའ་བ་སྒོམ་གྱི་མན་ངག་འདི། གཞན་ལ་ཡང་བསྟན་ན་ཉམས་སུ་ལེན་ལོ་བྱེད། རང་རེས་ཉམས་སུ་ལེན་འཚལ་བས་རང་སོར་གློད་ནས་ཕན་པའི་ཐབས་མི་འཚོལ་ཞིང་། དོན་དམ་ཤེས་བྱའི་གཤིས་ལ། ནད་ཅེས་བྱ་བ་གྲུབ་པ་མེད་ལ། ཀུན་རྫོབ་ཙམ་དུ་ན་བ་འདི་རྒྱུ་འབྲསབསླུ་མེད། སྣང་བ་བདེན་—46—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།མེད། སྡུག་བསྔལ་དང་ལེན་གྱི་བཟོད་པ། ཆོས་ཤན་རྐྱེན་གྱིས་འབྱེད་ཅིང་། སྒྲིབ་པ་སྦྱོང་བའི་ཐབས་ཁྱད་པར་ཅན་ཡིན་པས། སྤང་དུ་མི་བཏུབ། ཤི་ཡང་གནད་གཅོད་ཀྱི་སྡུག་བསྔལ་མི་འབྱུང་ཞིང་། ཁྱད་པར་བྱང་ཆུབ་ཀྱི་སེམས་འཕེལ་བ་འདི་འདྲ་བ་འཛོམས་པའི་འཆི་བ། ཕལ་གྱིས་རྙེད་པ་དཀའ་ཡང་། དཀོན་མཆོག་བཀའ་དྲིན་ལ་བརྟེན་ནས་ཁོ་བོས་རྙེད་པས་ན། སོས་པར་རེ་བའི་འདུན་པ་མི་བྱེད་འདི་ཙམ་དུ་གནས་པ་ཡང་ཁྱེད་རྣམས་ཀྱི་རིམ་གྲོའི་མཐུ་ཡིན་གསུངས། ད་རུང་སྐུ་རིམ་ལོ་གསུམ་གྱི་བར་དུ་སྒྲུབ་ལགས་ཞུས་པས། ཁྱེད་ལ་ཕན་ན་སྡུག་པ་བཟོད་ཀྱང་། སྡུག་ཚེ་འདི་རིང་བས་ཅི་ཞིག་བྱ་གསུངས། ཉི་མའི་གུང་ལ་གཉིད་ལ་ཕན་པར་གདའ་ཡིས། མགུར་མ་ལ་སོགསགང་སྤྲོ་གྱིས་ཤིག་གསུངས་པས།མ་བྱས་ན་ནི་གསུང་བཅག་པར་འགྱུར་ལ། བྱས་ན་ཡུན་རིང་བཤུམས་བྱུང་ནས།དྲུང་ནས་བཤུམས་པས་འཇིགས་པར་གདའ་ལགས་ཞུས་པས། འཕོ་བ་ཡང་ཆེད་ཀྱིས་སྒོམ་དགོས་པ་ཡིན་ན། མགུར་མ་ཟབ་པོ་དང་། ངེས་འབྱུང་ཆེན་པོ་སྐྱེས་པ་འདི་འདྲ་བའི་འཕྲོ་ལ་ཤི་ན་རང་ལེགས་པ་ཡིན་གསུངས། ཉིན་ཞིག་དྲུང་པ་ཞལ་ཐོན་མཛད་ཅིང་བསྐོར་བ་མཛད་པས། སྐུ་ཤེད་མེད་པས་ཞབས་འཁོར་བ་དང་།གསུང་འདར་བ་དཔགས་པས་བླ་མ་རྒྱ་མ་པའི་རྟོག་པ་ལ། ད་ནི་མཚན་བཅས་ལ་སོགས་པའི་དགེ་སྦྱོར་འཆག་མེད་ཡོད་ནའང་། ངེད་རྣམས་ལ་བཅོལ་ནས་མ་མཛད་ན་ཡོང་བར་འདུག་སྟེ་བསམ་མ་ཐག །ཞལ་ཕྱིར་ལ་འཁོར་མཛད་ཕྱག་གཉིས་ཀྱི་ཕྱག་ཕྲེང་བཟུང་། ཐལ་མོ་ཡ་གཅིག་བརྐྱངས་ནས། ད་ལྟ་མ་ལབས་ན་བརྗེད་འགྲོ་དེ་རིང་ནས་ངའི་ཚབ་བླ་མ་པས་གྱིས་ལ། ཉིན་རེ་ཡུམ་སྒྲུབ་ཚར་རེ་མཛོད། སྒྲོལ་མ་ཚར་ཉེར་གཅིག་དེའི་དམ་བཅའ་ཡོད་པ་སློབ་དཔོན་ནམ་བཟང་—47—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།ལ་བཅོལ་ཡོད། རང་རེས་མི་ནུས་པར་འདུག །མ་ཎི་ལ་སོགས་གཞན་པ་རྣམས་ང་རང་གིས་ཡོང་བར་འདུག ཁྱེད་གཉིས་ལ་ཆོས་ཀྱི་འབུལ་བ་བྱེད་པ་ཡིན་ནོ་གསུངས་པས། ཐུགས་ཤེས་ཀྱིས་མཁྱེན་འདུག་བསམ། ངེས་ཤེས་སྐྱེས་ཤིང་། ཁ་སྐྱེངས་པོ་ཚད་མེད་ཅིག་བྱུང་། བླ་མ་བྱང་རྩེས་མཇལ་ནས་བརྟན་བཞུགས་དང་།གསོལ་འདེབས་མཛད་ནས། ཅུང་ཟད་གསོལ་གདའ་བ་དང་། སེང་ཙམ་བྱུང་ཡང་། དྲུང་པ་རང་བཞུགས་པའི་ཐུགས་འདུན་མི་མཛད་པར་ཐུགས་སྣ་སྟུང་བ་ལ།ཇོ་ནང་བའི་སྒྲུབ་པ་པོ་རླུང་ལྟས་རྟགས་པོ་ཡོད་ཟེར་བ་ཞིག་ན་རེ། དངུལ་ཆུར་སེམས་དཔའ་ཆེན་པོ་སྙུང་བ་ལ། དཔོན་སློབ་ཐམས་ཅད་ཀྱིས་རྟེན་འབྲེལ་ཕྱོགས་གཅིག་ཏུ་བསྒྲིག་དགོས་པར་འདུག་ཅིང་། ཁྱད་པར་དུ་དྲུང་པ་རང་གིས་ཞིང་འདིར་བཞུགས་པའི་རྟེན་འབྲེལ་མཛད་ན་གསོལ་བ་ཐེབས་ཙམ་འདུག་སྟེ། སྐྱེས་མཆོག་ཆེན་པོ་ཁོང་པ་རང་བཞུགས་པའི་ཐུགས་དགོངས་མི་འདུག་པས། སྐུ་རིམ་ཡང་གལ་ཆེ་སྟེ། དེ་བས་ཀྱང་དྲུང་པ་རང་གི་རྟེན་འབྲེལ་གཙོ་ཆེ་ཟེར་བ་ཐོས་ནས།དྲུང་དུ་ཞུས་པས། འོ་ན་རླུང་ལྟས་ཀྱང་རེ་རྟགས་ཡོད་པར་འདུག །ང་རང་ལ་སྡོད་པའི་རྩིས་ཡེ་མེད་དེ། ཕྱོགས་རིས་ཀྱི་རིམ་གྲོ་འདི་རྣམས་ཀྱིས་ད་བར་འཆིར་མ་བཅུག་ཟེར་བ་ལ། དེ་ལྟ་བུའི་གསུང་མི་འབྱོན་པར། སྐུ་ཚེ་བྱིན་གྱིས་བརླབ་པར་ཞུས་པ། ད་དུང་དེ་ཀ་ཡིན་གསུངས་ནས། ཞུ་བ་བཞེས་སུ་མ་གནང་། ཉི་མ་གཉིས་སྐུ་བསྐྱེད་དུ་མངོན་ཙམ་བྱུང་ནས། བླ་མ་རྒྱ་མ་པས། དོར་ཞག་སྐུ་སྐྱེད་དུམ་བྱུང་གདའ། བདག་ཅག་ས་སྐྱར་ཆབས་གཅིག་འགྲོ་ལགས་ཞུས་པས།བསྐྱེད་འདིས་གྲུལ་མི་ཐུབ། ད་ལྟ་ནང་ན་ཡོད་པ་འདི་རྣམས། ང་མ་ཤི་བར་ལ་བཞུགས་གཅིག ཡུན་རིང་འགྲོགས་མི་དགོས་པར་གདའ། དགེ་སློང་ནམ་—48—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།བཟང་དང་། སློབ་དཔོན་དཔལ་ཡེ་ལའང་དེ་སྐད་བྱས་བདོག་གསུངས། ཉིན་ཞིག་རྣལ་བསྲུང་བའི་ཕྱིར། ཁྱོམས་ཚོ་སྣ་ཚོགས་ཞུས་པའི་འཕྲོ་ལ། སྒོམ་ ་འགའ་ཞིག་གི་སེམས་ཀྱི་རྟོག་པ་མཁྱེན་བཞིན་དུ་དྲི་བ་མཛད་པས། བླ་མ་རྒྱ་མ་པའི་ཐུགས་དགོངས་ལ། ཐུགས་ཤེས་ཐོགས་མེད་མངའ་བར་འདུག་བསམ་ངེས་ཤེས་ཁྱད་པར་ཅན་སྐྱེས། ཉིན་ཞིག་སྨན་བླའི་ཆོ་ག་གྱིས་གསུངས་ནས། སྐད་ཆེས་ན་སྐུ་ཁམས་ལ་གཟན་གྱིས་དོགས། ཆུང་ཆུང་བྱས་ཏེ། ཡིད་ཅུང་ཟད་གཞན་དུ་ཡེངས་པའི་སྐབས་སུ། སྐད་མེད་པའི་ནམ་མེ་ནོམ་མེ་ཅི་ཡིན་ཆ་མེད་དེ་འདྲ་བྱེད་པ་མིན། ད་ལྟ་སྒོམ་ཆེན་པ་རྣམས་གསོལ་འདེབས་རེ་ཙམ་བྱེད་ཙ་ན། མཆི་མ་བྱུང་མ་བྱུང་གི་ལན་གཏོང་། ཕྱག་མཆོད་ལ་སོགས་པའི་དུས་སུ་གླེང་བརྗོད་མི་གཏོང་བར་འདུག་སྟེ། གསོལ་འདེབས་རྐྱ་ལ་མཆི་མ་འདོན་དགོས་རྒྱུ་མེད། སྤྲོས་མེད་མཉམ་བཞག་ལ་རྩེ་གཅིག་ཏུ་འགྲོ་ན་ནི་རབ་ཡིན་པས་དེས་ཆོག །དེ་མ་ཡིན་པར་མཚན་བཅས་ཀྱི་དགེ་སྦྱོར་གང་བྱེད་ཀྱང་། ཡིད་ཀྱིས་སེམས་ཅན་གྱི་སྡུག་བསྔལ་ལ་རྩེ་གཅིག་ཏུ་དམིགས་ནས། དེ་ལ་མི་བཟོད་པ་ཆེར་བསྐྱེད་པའམ། ཡང་ན། བླ་མ་དཀོན་མཆོག་གི་ཡོན་ཏན་ལ་དམིགས་ནས། དེ་ལ་དད་པ་དང་མོས་པ་རྩེ་གཅིག་ཏུ་དུངས་པ་བྱས་ནས། དེ་གཉིས་ནམ་བྱེད་ཀྱང་ལུས་ཀྱི་བ་སྦུ་གཡོ་བ།མིག་ནས་མཆི་མ་འབྱུང་བ། སྤྱོད་ལམ་ཟུངས་མི་ཐུབ་པ་ཙམ་སོང་སོང་གི་བར་དུ།རིག་པ་འཇུར་མིག་ནས་དྲངས་ནས། བློ་དེ་ལྟ་བུའི་སྒོ་ནས་ཕྱག་དང་སྐོར་བ་དང་།མདོ་འདོན། བཟླས་བརྗོད་ལ་སོགས་གང་བྱེད་ཀྱང་། སྐད་གསང་མཐོན་པོ་ལམ་ལམ་པ་བྱེད་པ་དེ། རྟེན་འབྲེལ་སྙིང་པོའི་མན་ངག་དང་འདྲ་བས། ལུས་ཀྱིས་ངག་གཅུན་ངག་གིས་ཡིད་གཅུན། ཟེར་བ་དེར་འགྲོ་བས་ན། དེ་བཞིན་མཛོད་ལ་ཆོ་ག་—49—

མཁྱེན་བརྩེའི་འོད་སྣང་ལས། དགེ་སློང་གསོ་ནུ་རྒྱལ་མཕྱྭ་དཔལ་བཟང་པོའིགསུང་སྐོར།གྱིས་མཛོད། དེ་མ་ཡིན་པར་རིག་པ་ལ་ངར་མ་སྟོན། སེམས་གཞན་དུ་ཡེངས་ནས། ཕྱག་འཚལ་མཆོད་བརྔོད་སྐྱབས་སུ་མཆིའོ་བྱས་པ་ལ་དགོས་པ་ཙམ་མེད་གསུངས། སྐད་ཆེས་ན་སྙན་སྙུང་གིས་དོགས་པ་ལགས་ཞུས་པས། སྙན་སྙུང་རྒྱུ་ཅི་ཡོད། གཉིད་བསྲུང་བའི་དོན་དུ་ཁྱོམས་ཚོ་སྣ་ཚོགས་བྱེད་ཅིང་། ངག་འཁྱལ་དོན་མེད་སྣ་ཚོགས་ལབ་པ་དང་ཁྱད་ཆེ།འོ་ན་སེམས་ཡེངས་པའི་ཆོ་གས་ཀྱང་སྙན་མི་སྙུང་བ་ལ་ཕན་གསུངས། དྲུང་པ་རང་ནི། མཚན་བཅས་ཀྱི་རིམ་པ་གང་མཛད་ཀྱང་། སྤྱན་ཆབ་ཕྱུང་ཞིང་། སྙིང་རྗེ་གཅིག་གི་ཤུགས་དྲག་པོ་དང་བཅས་ནས་མཛད་ལ། སྙུང་བ་ཡུན་རིང་སོང་སྐུ་ཤེད་མེད་ཀྱང་། ཕྱག་མཆོད་དང་སྐོར་བ་ཡིད་ཀྱིས་མཛད་ཅིང་། མ་ཎི་ལ་སོགས་པ་མ་ཆག་པར། འཁྲུལ་འཁར་ལ་དུས་རྟག་པར་བཞུགས་པ་ལ། སྙུང་གཡག་པ་རྣམས་ཀྱི་ཐུགས་དགོངས་ལ། དབུ་སྔས་ལ་ཕབ་ནས་གཟིམས་ན་བདེ་བར་འདུག་སྟེ་བསམས་ནས། དེ་གཞན་མཛད་པར་ཞུས་པས། སྔར་ནས། ཉལ་བ་དང་བསྙེས་པ་ལ་མ་གོམས། ཙོག་བུ་རང་བདེ་བར་འདུག་གསུངས་ཞིང་། སྐུ་བསྙེལ་པོ་རང་བྱུང་དུས། ཅུང་བསྙེས་པ་ཙམ་མ་གཏོགས། དང་པོ་སྙུང་ནས་གཤེགས་པའི་བར། དབུ་སྔས་ལ་མ་བཞག་པར་འཁྲུལ་འཁོར་ཁོ་ན་ལ་བཞུགས། ཉིན་ཞིག་ཕྱག་སྐོར་མཛད་པའི་འཕྲོ་ལ། གློ་བུར་དུ་ཕྱག་རྩ་བརྟུལ་ནས། མཚར་ཆེ། ད་རུང་ཡུག་གཅིག་མི་འཆི་བར་འདུག་སྟེ། རྩ་ནི་བརྟུལ་འདུག་ལྟོས་དང་གསུངས།ཕྱག་བརྐྱང་བ་ལ་བལྟས་པས། རྩ་མི་འདུག་པར། སྙུང་གཡོག་པ་རྣམས་སྐྲག་ནས། མཆི་མ་བྱུང་། ཐེ་ཚོམ་དུ་གྱུར་པ་ལ། རྩ་འདུག་གེ་གསུངས། བརྟུལ་གདའ་ཞུས་པས། དེ་ཀ་འབྱུང་མི་འདུག་གསུངས། དེ་ནས་ཀྱང་ཟླ་ཕྱེད་ཙམ་བཞུགས།—50—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།དེ་ལ་འཕྲོས་ནས། བླ་མ་རྒྱ་མ་པས། ཕྱག་རྩ་བརྟུལ་ནས་ཡུན་རིང་མི་ཐོགས་ཟེར་ཞིང་གདའ། གལ་ཏེ་མི་འདོད་པ་ཐོག་ཏུ་བབས་ནས་བདེ་བར་གཤེགས་ངོ་ཤེས་ན་འཕོ་བ་ལ་སོགས་ཐུགས་དམ་གྱི་གསལ་འདེབས་འདི་ལྟར་གྱིས་གསུང་བའི་ཞལ་ཏ་མི་བདོག་གམ་ཞུས་པས། ཧེ་ཁྱེད་ན་རེ་མི་འདོད་པ་ཐོག་ཏུ་བབས་ནབཤའཆི་ན་ཟེར་ཏེ། ཤི་ཡང་མི་འདོད་པ་ཐོག་ཏུ་བབས་པ་མིན། འདི་ཁོ་ཡོང་བའི་གྲབས་ཤིག་སྔར་དུ་ཚར། མི་རྒན་གྱི་ལས་ཐབས་ཟིན། ལོ་བདུན་ཅུ་དོན་ལྔ་ལོན་འདུག་སྟེ་ཚེ་ཐུང་ཐུང་མིན། ལོ་ལྷག་ལུས་པ་མེད། དོ་གཅིག་ནས་ཡོན་ཏན་འདི་འགྲོ་དོན་འགའ་རེ་ཡོང་གི་འདུག་སྟེ། འགྲོ་དོན་ཆུང་དུ་ཡང་མི་འགྲོ་མཆི། འདི་ནས་འདི་རུ་འགྲོའི་གདོང་གཅིག་ཡོད། བྱང་ཆུབ་ཀྱི་སེམས་གཉིས་པོ་འདི་དང་ནམ་དུ་ཡང་འབྲལ་མ་མྱོང་། ན་བའི་རྐྱེན་གྱིས་རྨི་ལམ་སོར་ཆུད་འདུག་བྱས་པ་དང་འདྲ་བར་ཅི་ཡིན་ཆ་མེད་ཅིག་ཁར་སེང་དཕྱིད་པོ་ན་བ་ནས་བཟུང་སྟེ། དིང་སང་གི་བར་ལ་ལུས་ལ་ཤེད་མེད་ཀྱང་། དགེ་སྦྱོར་འཕེལ་དུ་སོང་། ད་ལྟ་དྲན་འཛིན་མི་དགོས་པར་དགེ་སྦྱོར་དུ་འགྲོ་ཞིང་འདུག དེ་ལྟ་བུའི་ངང་ནས་འཆི་བ་དེ་ཀ་ལ་ཕོབ་ཟེར་བ་ཡིན། གཞན་གསལ་འདེབས་བྱ་རྒྱུ་ཅི་ཡང་མེད། བྱས་ཀྱང་དགའ་རུ་ཨེ་ཡོང་ཡང་མི་ཤེས། ཁྱེད་རང་རྣམ་པས། སྤྱོད་འཇུག་ལས་གསུངསཔའི།དེ་ཡི་སངས་རྒྱས་རྗེས་དྲན་སོགས། །སུས་ཀྱང་གཡེངས་པར་འགྱུར་བ་མེད། །ཅེས་པ། དེ་དང་མི་འགལ་བ་གཅིག་མཛོད་ལ་ང་རང་ཅོག་གེ་བསྡད་པ་དེ་ཀ་ལ།བཅས་བཅོས་དང་། ལབ་ལོབ་གང་ཡང་མ་བྱེད་པར་འཆིར་ཆུག་ལ། ཙབ་ཙོབ་མ་—51—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།བྱེད་ཅིག་གསུངས་པས། ད་ཅི་ཞུ་བ་བྱ་རྒྱུར་མི་འདུག་པས་བསམ་ངོ་ཚ་ཞུམ་པ་ཞིག་བྱུང་། ཡང་ཉིན་ཅིག་ཉི་མ་ལ་བཞུགས་དུས། སྨན་བླའི་ཆོ་ག་རྒྱས་པ་ཞིག་མི་ལྔ་ཙམ་གྱིས་བྱས་པ་ཚར་བའི་ཡུན་རིངས་ཤིག་ནས། སྨན་བླ་བྱས་མ་བྱས་གསུངས། བགྱིས་ཚར་ལ་ཞུས་པས། སྨན་བླའི་གྲབས་བྱེད་ཅིང་འདུག་པ་ཡིན་ཏེ།རྗེས་ལ་དགེ་སྦྱོར་མཉམ་བཞག་ཅིག་ལ་ཡེངས་ནས། ཆོ་ག་བྱས་པ་མ་ཚོར་གསུངས། ནུབ་ཅིག་མཆོད་པ་ཚར་ནས་གཟིམ་མལ་དུ་ཕེབས་ཐོག་ལ། ཕུད་ཁྱེར་ཤོག་གསུངས། གསོལ་བ་ཡིན་ནམ་བསམ་ཁྱེར་ཕྱིན་པས། ཡུག་ཟུང་ཅིག་གསུངས་ནས། ཕྱག་འཇུག་གིས་འཐོར་ཞིང་ཕུད་མཆོད་རྒྱས་པ་རེ་མཛད་ཡང་།ཕྱག་ཐལ་མོ་སྦྱར་ཞིང་དབུ་ཐུད་པ་རེ་མཛད། མཆོད་པ་རྣམ་པ་ལྔ་ཕྱག་རྒྱ་དང་བཅས་པ་ལན་ལྔ་ཙམ་བསྐྱར་ཞིང་མཛད།ཡང་ཕྱག་ཐལ་མོ་སྦྱར་དབུ་ཐུད་པ་རེ་མཛད། སྤྱན་ཆབ་མང་པོ་བྱོན། སྙུང་གཡོག་པ་ཚོ་ལ་ཡང་། ཉིད་ཅག་པ་ཚོ་མཆོད་པ་ཕུལ་གསུངས་ནས། མར་མེ་ལྷ་བཤོས་རེང་བུ་ལ་སོགས་པ། དཀོན་མཆོག་གི་དྲུང་དུ་བསྒྲིགས་པས། འདིར་ཁྱེར་ཤོག་གསུངས་ནས། མཆོད་པ་ཐམས་ཅད་ལ་ཕྱག་རེག་པ་རེ་མཛད། དབུ་ཐུད་པ་རེ་དང་། ཕྱག་ཐལ་མོ་རེ་སྦྱར། དེ་ཐམས་ཅད་ཀྱི་དུས་ན། ཞལ་གྱི་རྣམ་འགྱུར་ཙམ་མ་གཏོགས་པ། གསུང་གི་འབྲུ་ནི་མ་གོནང་པར་སྐུ་ཁྲུས་མཛད་དུས།མདང་འདི་ལྟར་མཛད་པ་ཅི་ལགས་ཞུས་པས། ཁ་སང་ནས་བྱུང་བའི་མཐོང་སྣང་ཟ་ཟི་དེ་པ་བྱུང་། གཞན་ཡང་ཡི་དམ་འདྲ་བྱོན་པས། ཁྱེད་རྣམས་ལ་ཡང་མཆོད་པ་གྱིས་བྱས་པ་ཡིན། གཞན་ཅི་ཡང་ཤོད་རྒྱུ་མི་གདའ་གསུངས་ནས། ཞིབ་པར་མི་གསུངས། གཟིགས་སྣང་ཐམས་ཅད་དག་པའི་སྣང་བ་འབའ་ཞིག་ཏུ་གདའ་—52—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།ལགས་སམ་ཞུས་པས། དེ་ཚོ་ཐམས་ཅད་ལ་གཡུར་དོ་ཅི་ཡོད། རྨི་ལམ་སྒྱུ་མ་དང་འདྲ། གང་ལའང་མངོན་ཞེན་བྱ་རྒྱུ་མེད་གསུངས། ཡང་ནང་ཞིག་བླ་མ་བྱང་རྩེ་བ་དང་། བླ་མ་རྒྱ་མ་པ་ལ། འོ་སྐོལ་རང་ཁྲུས་བྱེད་དོ་གསུངས། སྐུ་ཁྲུས་གསོལ་བའི་རྗེས། ན་ནིང་ཉིད་ཅག་དང་། དགེ་སློང་འཇམ་བཟང་བ་ལ་དམར་ཁྲིད་ཕོག་པའི་དུས་ན་ལབ་བྱུང་བ་བཞིན། རྨི་ལམ་འཛིན་པ་འདི་ལ་བྱང་ཆ་ཆེན་པོ་ཡོད། བདེ་བ་ཅན་ལ་སོགས་པའི་ཞིང་ཁམས་བལྟ་བ་དང་། སངས་རྒྱས་དཔག་ཏུ་མེད་པ་ལ་ཆོས་ཉན་པ་ལ་སོགས་འབད་རྩོལ་མི་དགོས་པར་ཡོང་བ་ཞིག དང་པོ་རིག་པ་དངས་དུས་ཤིག་ཏུ་ནམ་འདོད་འདོད་བར་མ་ཆད་དུ་བྱུང་། བར་སྐབས་ཤིག་ཏུ་འགྲིབ་འདུག་པ་ཡིན་ཏེ། དིང་སང་ན་བ་འདིས་རྨི་ལམ་འཛིན་པ་དེ་སོར་ཆུད་འདུག །མ་འགགས་པའི་སྣང་བ་མཚར་བ་ཞིག་གདའ། བར་སྐབས་སུ་འགྲིབ་པ་དེ་ཡང་བསོད་དེ་ཀ་འདྲ་དེས་ཀྱང་ལན་ནམ་སྙམ། ལར་གྱིས་བློ་ཆོས་སུ་སོང་བ་རེ་བྱུང་ན། འཇིག་རྟེན་གྱི་བསོད་ནམས་ཆེན་པོ་སྐད་ཟེར་བ་འདི་ཀུན་མ་བྱུང་ན་རང་དགའ་བ་ལགས། འབད་རྩོལ་གྱིས་མ་བསྒྲུབས་པར་བྱུང་ན་ལོངས་སྤྱད་དུ་རུང་ཞེས་སོགས་ཀྱི་དགག་སྒྲུབ་མང་པོ་བཤད་འདུག་ནའང་། འབྱོར་ནའང་འབྱོར་པ་ལམ་དུ་སློང་། རྒུད་ནའང་རྒུད་པ་ལམ་དུ་སློང་བ་འདི་ལ་ཇི་འདྲ་བའི་ཅུ་གལ་ཅིག་འདུག །དེ་ལ་སྤྲོས་ནས། རྨི་ལམ་འཛིན་པ་འདི་ལ་གནས་དབེན་པར་བསྡད། མི་རྟག་པ་བློ་ཐོག་ཏུ་སྒོམ། འཁོར་བ་ལ་སྐྱོ་ཤས་དྲག་པོ་བསྐྱེད། བླ་མ་དང་དཀོན་མཆོག་ལ་བློ་ཁེལ་པོ་ཡོད་ན། དམིགས་པ་ཀུན་མེད་ཀྱང་རྩོལ་མེད་དུ་ཟིན་པར་འདུག །དེ་བཞིན་མིན་ན། དམིགས་པ་དང་འདུན་པ་རྐྱང་གིསཟིན་པའི་ངེས་པ་མེད། འོན་ཀྱང་གསང་སྔགས་ཀྱི་ཆོས་འདི་ཐབས་ཀྱིས་ཁྱད་པར་དུ་བྱས་པ་ཡིན་—53—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།པས། རྨི་ལམ་འདུན་པའི་གནད་ཅེས་གསུངས་གདའ་བས། དམིགས་པ་ཁྱད་དུ་གསོད་མི་ཉན། རང་རང་གི་སྐལ་བ་དང་བློའི་རིག་ཅིག་ལ་ང་འགྲོ་བ་ཡིན་ཚོད་འདུག་གསུངས། རྒྱ་མ་པས། བདག་གིས་རྨི་ལམ་གྱི་གདམས་ངག་བགྱིས་པས་རྡུགས་ནས། ཟིན་དུ་མ་འདོད་ཞུ་བ་ལ་ཉིན་བར་སྐྱོ་ཤས་དང་འདུན་པ་བཏང་བས། རྨི་ལམ་ཟིན་པ་ལ་ཚེགས་མེད་གསུངས། ཡང་ཡི་དམ་ཞལ་གཟིགས་པའི་ཕྱི་ནུབ། བླ་མ་བྱང་རྩེ་བ་ལ། སྙུང་གཡོག་གི་རེས་ཡོད་པའི་སྲོད་ལ། མ་དག་པའི་ལས་སྣང་ཕལ་ཆེར་འགགས་ནས། ཞིང་ཁམས་རྣམ་པར་དག་པ་མཛེས་ཤིང་ཡིད་དུ་འོང་བ། དངས་ཤིང་ཐོགས་པ་མེད་པ། ནམ་མཁའི་དབྱིངས་ལྟར་རྒྱ་ཁྱོན་དང་།ཚད་འདི་ཡིན་ཞེས་རྩ་བ་ནས་གཞལ་བ་མི་ནུས་པ་ཞིག་འདུག་གསུང་ཞིང་། ཕྱག་ནམ་མཁའ་ལ་ཡུག་ཡུག་མཛད་དེ། མནན་ན་ནེམས་ཀྱིས་བྱེད་ཅིང་། བཏེགས་ན་འཕར་གྱིས་བྱེད་པ་ལ་སོགས་པ་མཚར་དུ་ཆེ་བ་ཞིག་གི་དབུས་ན། རང་རེ་འདུག་པ། དེའི་ཙ་ན་ནད་གཡོག་བྱེད་ཅིང་ཡོད་པའི་བག་ཆགས་ཡིན་མཆི་བས། བླ་མ་རྒྱ་མ་པའང་འདུག །དེའི་ཁོར་ཡུག་ཀུན་ན་འཁོར་གྱི་ཚོགས་གྲངས་ལས་འདས་པ་དཔག་ཏུ་མེད་པ་དང་། གཞན་ཡང་འོད་གསལ་གྱི་སྣང་བ་ཟ་ཟི་ལང་ལོང་བརྗོད་ཀྱིས་མི་ལོང་བ་ཞིག་འདུག་སྟེ། ད་ནི་མགྱོགས་པོར་འགྲོ་བར་འདུག་གིས་ག༄།ངས་ས། །ཡང་སྔ་དྲོ་ཞིག་མདང་རྨི་ལམ་བཟུང་བ་ཡིན་ཏེ། ལན་ཅིག་ཟིན་ལ་ཁད་ཡོད་པས། མ་ཟིན་པ་ཀ་འདྲ་ཅིག་བྱུང་། ཕལ་ཆེར་ཟིན་ཅིང་འདུག ང་ལྟར་ཡང་རྒོད་བྲོ་བ་ཞིག་བྱུང་གསུངས། ཞལ་འཛུམ་མུལ་ལེ། ཕྱག་མཛུབ་གཡས་ནམ་མཁའ་ལ་ཀེར་མཛད་ནས། རྨི་ལམ་ན་དར་སེར་པོ་ཞིག་འདུག་པ་ཚུར་བླངས་—54—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།པས། དེའི་ཤུལ་ན་ཚུར་གསེར་མང་པོ་བྱུང་། དེ་ནས་གསེར་ཐེག་ཚད་ཅིག་ཁ་ཆེ་པཎ་ཆེན་ལ་ཕུལ་ཡོད། མདང་ནི་ཁོ་བོས་ཁ་ཆེ་པཎ་ཆེན་ལ་ཞབས་ཏོག་ཆེན་པོ་བགྱིས་པས། པཎ་ཆེན་ཡང་། བདག་ལ་རབ་ཏུ་མཉེས་ནས་ཤིན་ཏུ་དགྱེས་པའི་ཚུལ་དང་བཅས་ནས་གདའོ་གསུང་ངོ་། །པཎ་ཆེན་གང་ན་བཞུགས་པ་ལགས་ཞུས་པས། བྱམས་པའི་དྲུང་ན་བཞུགས་པ་ཡིན་གསུངས།ཡང་། སྔ་དྲོ་གཅིག་སུས་ཀྱང་ཞུས་པ་མེད་པར། སྔོན་གྱི་དུས་ན་དཔོན་ཆེན་ཀུན་དགའ་བཟང་པོ་ལ། ཁ་ཆེམས་འཇོག་པར་ཞུས་པས། ཁ་ཆེམས་འདི་བཟང་དུ་སོང་ཙ་ན་བྱེད་ཟེར་བའི་གཏམ་ཞིག་འདུག་སྟེ། དེ་བཞིན་དུ་རང་རེའི་འདི་ལ་ནད་འདི་ཕན་ནས་ཁམས་བཟང་དུ་འགྲོ་རྒྱུ་ཞིག་མི་ཡོང་། ཐག་རིང་ནས་ཡོང་ཟེར་བ་འགའ་རེས། གདམས་ངག་ཚིག་བཞི་པ་རེ་ཡི་གེར་ཁོད་བླངས་ཟེར་བ་དང་། སློབ་དཔོན་རས་རྐྱང་པ་རྒྱལ་མཚན་དར་གྱིས་ཀྱང་། དོན་གྱིས་ན་ཁ་ཆེམས་འདྲི་བའི་ཡི་གེ་ཞིག་བསྐུར་འདུག་སྟེ། ཁ་ཆེམས་འཇོག་པ་སྐབས་སུ་བབ་འདུག་ནའང་། ནད་ཀྱིས་གདུངས། ལུས་ཀྱི་ཤེད་ཟད། རིག་པའི་ངར་ཆག་པའི་དུས་འདི་འདྲར་སོང་ཙ་ན། ཚིག་བཞི་པ་རེ་རྩོམ་པ་དང་། ལབ་པ་ལའང་ཅུང་གལ་ཆེན་པོ་ཡོང་གིན་འདུག །ལར་གྱིས། འོ་སྐོལ་ཁམས་བཟང་དུས་ནའང་། ཆོས་དང་འཇིག་རྟེན་གྱི་བྱ་བ་གང་ལ་ཡང་། ཁྲིགས་ཁ་འདི་ཡིན་གྱི་ཏིག་ཏིག་མེད་པར་གཏོང་གིན་ཡོད་པ་དེ་ཡིན་མོད། ད་འཆི་ཁ་དང་། ཤི་བའི་རྗེས་ལ་དེ་བས་ཀྱང་འདི་ལྟར་བྱེད་ཀྱི་ཁྲིགས་ཁ་ག་ན་ཡོང་། གལ་ཏེ་ཁ་ཏ་ལ་ཉན་མཁན་ཡོད་ན། སྔར་ཁམས་བཟང་དུས། རིག་པ་དྭངམེ་དུས་སུ། རང་གིས་ཤེས་ཚད་ཆོས་མཐུན་དུ་བྱས་ནས་བཤད། རྩོམ་པའང་ཆེ་ཆུང་ཅི་རིགས་སུ་བྱས་ཤིང་། ཁྱད་པར་དུ།—55—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།ཚིགས་བཅད་ཆེ་ཆུང་མང་དག་ཅིག་ཡི་གེར་བཀོད་ཡོད་པ། དེ་རྣམས་ཁ་ཆེམས་ཡིན་ཏེ་དེ་མ་གཏོགས། དོར་ཞག་རིག་པ་སོ་ན་མེད་པའི་འབྲེལ་མེད་ཀྱི་ཚིག་རྡོག་གསུམ་སྨྲས་པ་ལ་སོད་མེད། དེ་ཀ་ལ་བསམས་ནས། སྔར་ཡང་།ཕྲད་ཀྱང་འདི་ལས་གཞན་པ་སྨྲ་རྒྱུ་མེད།ཤི་ཡང་ཁ་ཆེམས་གཞན་འགའ་མ་མཆིས་སོ། །ཞེས་པ། དེ་ཀ་ཡིན་ནོ་གསུངས། ཀུན་ལ་གསུང་གི་ཐ་མ་མན་ངག་འགའ་ཞིག་གནང་བར་ཞུ་ཞུས་པས།སྙིང་དང་འདྲ་བའི་གྲོགས་ལ་མདོ་རྒྱུད་ཀྱི། །སྙིང་པོ་བསྡུས་པའི་མན་ངག་སྔར་ཉིད་དུ། །སྙིང་བརྩེས་ཀུན་ནས་བསླངས་ནས་བསྙད་པ་ལགས། །སྙིང་གི་དཀྱིལ་དུ་ཆུག་ལ་ཉམས་སུ་ལོངས། ། ་ལུས་བདེ་ཁམས་བཟང་རིག་པ་དྭངས་དུས་སུ། །གང་ཤེས་དཔེ་མཁྱུད་མེད་པར་བསྟན་པ་ལགས། །ད་ལྟ་ཁམས་ངན་རིག་པ་མི་གསལ་བའི། །འབྲེལ་མེད་ཚིག་འགའ་སྨྲས་ཀྱང་དགོས་པ་ཆུང་། །མདོར་ན་བླ་མ་ཆོས་ཉིད་རྒྱལ་མཚན་ལ། །གདམས་པ་ཕྱི་མ་དེ་ཉིད་ཉམས་སུ་བཞེས། །ཞེས་གསུངས། དྲུང་ནས། ཞིང་ཁམས་གཞན་དུ་འགྲོ་བའི་དོན་རྒྱ་ཆེ་ལགས་ཀྱང་།—56—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།བདག་ཅག་མགོན་མེད་པ་རྣམས་ཀྱི་དོན་ལ་བཞུགས་བར་ཞུ་ཞུས་པ་ཡོད་ན།འགྲོ་བ་ཐམས་ཅད་ཀྱང་སྤྲོ་ན་བློ་གཏད་པ་ཁྱེད་ལ་ལྟ་ཅི་སྨོས། གསུང་བཞིན་མ་བསྒྲུབས་ན་ལྷན་ཅིག་འགྲོགས་ཀྱང་དགོས་པ་མེད་དེ།སྨནོ་པའི་ངོག་མ་མཉནོ་ན་སྨན་དག་གིས། །བཅས་དགས་ནད་པ་སས་པར་ག་ལ་འགྱུར། །ཞེས་པའི་དོན་སོམས་ལ། ང་བླ་མ་དང་བྲལ་སྙམ་པའི་མྱ་ངན་མ་བྱེད་པར། རྩེ་གཅིག་ཏུ་གསོལ་བ་ཐོབ། མན་ངག་ལ་ཉམས་ལེན་གྱིས། ཁོ་བོ་ཡོད་པ་དང་མཚུངས་པའི་བྱིན་རླབས་འབྱུང་ཞིང་། རང་གཞན་གྱི་དོན་འགྲུབ། དེ་བས་ལྷག་པའི་གདམ་ངག་མེད་ཅིང་། ཁྱད་པར་དུ། སྟོན་པ་ཟླ་བཟང་རང་ཡང་། དགེ་སྦྱོར་ལ་འབད་པ་ཐོན་ཁ་ཆེམས་དང་། ལམ་རྒྱུའི་དངོས་པོ་དེ་ཀ་ཡིན། ནུས་པ་བྱུང་ཚད་ཀྱིས་སྙོམས་ཆུང་ལ་བྱམས་སུ་བྱེད་པ་དང་། ད་ལྟ་རང་རེས་སྐྱོང་དགོས་ཀྱིན་ཡོད་པའི་མ་ནུས་པ་འདི་རྣམས་ལ། སྐྱན་རན་ལེགས་པོ་གྱིས་སྡུག་གེ་རྣམས་ཁོང་སྔོན་ལ་ཤི །ངེད་ཚོ་མ་ཤི་བར་ཤུལ་དུ་ལུས་པ་འདི་འདྲ་ཞིག་བྱུང་ཟེར་སྡུག་བསྔལ་ ་པོ་བྱེད་དུ་ཡོང་བས་ན། འདི་རྣམས་སྙིང་རྗེ་བ་ཡིན་ནོ། །ཞེས་ལན་གཉིས་སུ་གསུངས་ཤིང་སྤྱན་ཆབ་བཏོན།ཡང་། སྡུག་གེ་རྣམས་སྙིང་རྗེ་སྙིང་རྗེ་ཞེས་པ་ལན་གསུམ་གསུངས། ཡང་བླ་མ་རྒྱ་མ་པ་ལ། བླ་མ་པའང་། ཅམ་ཅམ་མི་བྱེད་པར་སྒྲུབ་པ་རྩེ་གཅིག་ཏུ་བྱེད་པ་ཞིག་རེ་བ་ཡིན་ནའང་། ས་གཅིག་ཏུ་འདུག་ཚུགས་ཟེར་བ་དེ་ཡང་མི་འདུག་སྟེ།བློ་ཆོས་སུ་སོང་བ་གཅིག་འདུག་པས་རྗེས་སུ་ཡི་རང་། ཁྱེད་རང་གི་ད་ལྟའི་བྱེད་ལུགས་འདི་བཞིན་བྱས་ན། སྔར་ཡང་ལབ་བྱུང་བ་བཞིན་ཁྱེད་རང་ལ་དགྲ་གཉེན་—57—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།མང་པོ་ཡོད་པར་འདུག་ནའང་། དགྲའི་གནོད་པ་མི་ཡོང་བའི་ཁག་ངས་ཁུར་བས་ཆོག །ད་རུང་གཉེན་གྱི་ཕྱེ་མཐོར་མ་ཟུག་པ་གྱིས་ལ། བྱ་བྲལ་མཐར་ཐོན་པ་མཛད་པར་ཞུ་གསུངས་ནས་ཕྱག་ཐལ་མོ་སྦྱར་བྱུང་བས། ཁོང་པའི་ལུས་ཐམས་ཅད་སྦྲིད་པ་ལྟ་བུར་གྱུར་ཅིང་། མཆི་མ་རང་དབང་མེད་པར་ཤོར་བྱུང་། དེ་བཞིན་དུ་བགྱིད་པར་ཞུ་ལགས་ཤིང་དྲུང་ནས་བདག་ཅག་སངས་རྒྱས་མ་ཐོབ་ཀྱི་བར་དུ་་ཐུགས་རྗེས་འཛིན་པར་ཞུ་ཞུས་པས། དེ་ཀ་ལགས་ཀྱི་གསུངས་ནས་དབུ་ཕྱོགས་པ་ཞིག་མཛད། ཞབས་དྲུང་ནས་ཡོད་པ་རྣམས་ཀྱིས། ཞིང་ཁམས་གང་དུ་སྐྱེ་བ་བཞེས་ལགས་ཞུས་པས། འགྲོ་ལ་ཕན་ན་དམྱལ་བའང་ཤིན་ཏུ་བཟོད་ཅིང་།སེམས་ཅན་ལ་མི་ཕན་ན། དག་པའི་ཞིང་ཁམས་ལའང་དགོསཔ་མི་གདའ། དེ་རྣམས་ཁོ་བོ་རང་ལ་དབང་མི་གདའ་བས། དཀོན་མཆོག་ལ་གསོལ་བ་འདེབས་ཤིང་། བསམ་པ་རྣམ་པར་དག་པའི་སྨོན་ལམ་བཏབ་ནས། གཞན་ལ་ཕན་པའི་ལུས་ཤིག་ཐོབ་ཏུ་རེ་བ་ཡིན་གསུངས། ཟླ་བ་བཅུ་པའི་ཚེས་བརྒྱད་ཀྱི་ཐོ་རངས།སློབ་དཔོན་དཔལ་ཡེའི་སྙུང་གཡོག་གི་རེས་ལ་ཡོད་པས། སློབ་དཔོན་ང་མདུན་དུ་ཙོག་པུ་གྱིས་ཤིག་གསུངས། དེ་གོང་སྐུ་རྒྱབ་བྱང་དུ་བསྟན་ཡོད་པས། ཞལ་བྱང་དུ་བསྒྱུར་ནས། སྤྱོད་ལམ་གཅིག་པུ་དེ་ཀའི་ངང་ནས། ནང་པར་ཉི་ཤར་བར་དུ་མཉམ་བཞག་རྩེ་གཅིག་ལས་མི་གཡོ་བར་བཞུགས་པ་ལ། ཞབས་དྲུང་པ་རྣམས་ལ། བདེ་བར་གཤེགས་ཟིན་པ་ཡིན་ནམ་སྙམ་པ་བྱུང་། བར་སྐབས་སུ་གསུང་ཅི་རིགས་པ་འབྱོན་ཡང་འབྲུ་མ་གོ་ནས། ནང་པར་ཚ་བའི་དུས་སུ། མདང་སྤྱོད་ལམ་འདི་བཞིན་མཛད་པ་ཅི་ལགས་ཞུས་པས། ངའི་ཟ་ཟི་དེ་རྣམས་ཀྱིས་སློབ་དཔོན་འོ་རྒྱལ་ལ་གཏད། ཉིད་ཅག་ལྐོག་ཏུ་བཅུག་ཡིན་པ་དག་ང་བསྙེས་པ་མི་ཉལ་བྱས་པ་—58—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།དེའི་མདུན་ན། རྗེ་བཙུན་མ་བྱོན་ནས་བཞུགས་འདུག་པས། རྗེ་བཙུན་མའི་མདུན་དུ་ང་ཉལ་ནས་བསྡད་པས་མི་ཡོང་། ཙོག་ལངས་ལ་གསོལ་བ་གདབ་དགོས་སྙམ་ནས་དེ་ལྟར་བྱས་པ་ཡིན་ཞིང་། ཡང་རྗེ་བཙུན་མ། བྱང་ནས་ལྷོར་ཞལ་གཟིགས་འདུག་པ་ལ། རང་རེས་ཀྱང་དེ་ཕྱོགས་ལ་བལྟས་ནས། གསོལ་བ་བཏབ་ལགས་གསུངས། རྗེ་བཙུན་མ་རྣལ་འབྱོར་མ་ལགས་སམ། སྒྲོལ་མ་ལགས་ཞུས་པས།སྤྱན་ནམ་ཀ་ལ་ཆེར་བ་ཞིག་མཛད་ནས། སྒྲོལ་མ་སྒྲོལ་མ་ཞེས་གསུམ་གསུངས།རྗེ་བཙུན་མ་གསུང་འབྱོན་གྱི་གདའ་ལགས་སམ་ཞུས་པས། ཞལ་འཛུམ་པ་ཞིག་མཛད་ནས། ཧེ་དེ་འདྲ་མི་འདུག་སྟེ། འོ་སྐོལ་ངོས་ཀྱིས་སེམས་ཅན་གྱི་སྡུག་བསྔལ་མ་བཟོད་ནས། རྗེ་བཙུན་མ་ལ་ཡུས་མང་པོ་བཙོངས་གསུངས། ཡང་དགེ་སྦྱོར་ལགས་སམ་མདང་ཞག་ནི་སྣ་ཚོགས་ཤིག་ལ་ཡེངས་གདའོ་གསུངས།སློབ་དཔོན་དཔལ་ཡེས། གླང་ཐང་པའི་ཞལ་ནས། ང་དམྱལ་བར་སྐྱེ་བར་འདོད་ནས། སྨོན་ལམ་མང་དུ་བཏབ་པ་ཡིན་ཏེ། མི་འགྲུབ་པ་འདྲ། ད་ལྟ་དག་པའི་སྣང་བ་འབའ་ཞིག་ལས། ཐ་མལ་གྱི་སྣང་བ་ཙམ་མི་འདུག་ཅེས་པ། དེ་བཞིན་བྱུང་བ་མ་ལགས་སམ་ཞུས་པས། ཕལ་ཆེར་རང་མིན་ནམ། ཡིན་པ་དག་ཀྱང་སྲིད། འོན་ཀྱང་འཁྲུལ་བ་རྣམས་ལ་གཏད་ཀ་ཅི་བདོག་གསུངས། དེ་ནས་ཐུགས་རྗེའི་ཤུགས་ཀྱིས་བཤུམས་པ་ཡུན་རིང་ཞིང་། ཐུགས་རྗེ་དྲགས་ལ་སོང་ནས། གློ་བུར་དུ་གསེར་མའམ་སྐུ་ཁམས་ལོག་ན་འཇིགས་པར་གདའ་བས། དིང་སང་མཚན་བཅས་ཀྱི་ཐུགས་དམ་རྣམས་གློད་པ་དང་། ཁྱད་པར་སྙིང་རྗེའི་དམིགས་པ་མི་མཛད་པར་ཞུ་ཞུས་པས། ཐབས་ཤེས་རབ་ཟུང་དུ་འབྲེལ་བའི་ཕྱིར། མཚན་མེད་ཀྱི་དགེ་སྦྱོར་ལ་མཚན་བཅས་ཀྱིས་མི་གནོད་གདའ་ཞིང་། བློའི་—59—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།རྩོལ་བ་ཅུང་ཟད་ཡོད་ཀྱང་བྱེད་པར་སྤྲོ་ལ། འགྲོ་བའི་སྡུག་བསྔལ་དྲན་ཙམ་ན།སྙིང་རྗེའི་དམིགས་པ་ཆེད་ཀྱི་མ་བཟུང་ཡང་། ངང་གིས་སྐྱེ་ཞིང་། བྱུང་རྒྱལ་དུ་བཏང་ན་ཁྱེད་རྣམས་ཡ་ང་བས་དྲན་འཛིན་ཆེན་པོ་བྱས་པ་ལགས། སྤྱོད་འཇུག་ལས། དེ་ཚེ་བསོད་ནམས་གཤིག་སྐྱབས་ན། །ཞེས་གསུངས་པས། ན་འཆི་བྱུང་དུས། ལྷག་པར་དགེ་བ་ལ་སྦྱོར་བ་ཡིན་གསུང་ངོ་། །བཅུ་དགུའི་ཐོ་རངས་ཀྱི་དུས་སུ། ཅུང་ཞིག་སློངས་ཤིག་གསུངས་ནས། དེ་ལྟར་བྱས་པས། བདེ་མོ་ཞིག་བྱུང་ལགས་པས། འདི་ཀ་ལ་བཅས་བཅོས་ཅི་ཡང་མ་བྱེད་ཅིག་གསུངས། དེ་ནས་བཟུང་སྟེ། སང་ཉི་ཤུའི་དགོངས་ཇའི་བར། སྤྲོས་མེད་ཀྱི་ངང་ལ་རྩེ་གཅིག་ཏུ་མཉམ་པར་བཞག་པས། དག་པ་གཉིས་ལྡན་ཆོས་ཀྱི་སྐུ་འཕོ་འགྱུར་མི་མངའ་བ་དེ་མངོན་དུ་མཛད་ཀྱང་། གཟུགས་ཀྱི་སྤྲུལ་པའི་སྐུ་དེ་ཉིད། གཉིས་འཛིན་ཞབྲུལ་བས་བསླད་པ་རྣམས་ཀྱི་བློ་ངོར་ས་མོ་བྱ་ལོ་ཟླ་བ་བཅུ་པའི་ཚེས་ཉི་ཤུ་ཉི་མའི་དཀྱིལ་འཁོར་ནུབ་པ་དང་མཉམ་དུ། ངོ་མཚར་བའི་ལྟས་དུ་མ་དང་བཅས་ཏེ། བདེ་བར་གཤེགས་པའི་ཚུལ་བསྟན་ཏོ། །དེ་ནས་ཞག་བདུན་གྱི་བར་དུ་གསང་ཡོད་པ་ལ། ལྷའི་མེ་ཏོག་གི་ཆར་རྒྱུན་མ་ཆད་པར་བབས་པས།འགའ་རེས་མཐོང་ནས། ད་བདེ་བར་གཤེགས་པའི་སྔ་ལྟས་སམ། ཡང་ན་སྐུ་ཁམས་དངས་པའི་རྟགས་ཡིན་ནམ་ཟེར་ཞིང་། མཚམས་དམ་པོ་ལ་ཡོད་པའི་སྒོམ་ཆེན་རྣམས་ལ། དེ་བར་སྔར་མ་མྱོང་བའི་ཉམས་རྟོགས་ཁྱད་པར་ཅན་སྐྱེས་ཤིང་།མི་རྟོག་པའི་ཏིང་ངེ་འཛིན་ལ་ཚེ་གང་འབད་པ་བས་ཀྱང་། ཚེས་ཉི་ཤུ་དང་། ཉེར་གཅིག་གི་དུས་སུ་སྒོམ་བོགས་ཆེ་བ་བྱུང་ཞིང་། གདུང་གཞུ་བའི་ཉིན། ནམ་མཁའ་ཐམས་ཅད་འཇའ་འོད་དཀར་པོ་བྲིས་པ་ལྟ་བུས་འཁོར་བའི་བར་ཐམས་ཅད་—60— ་

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།འཇའ་ཚོན་ཁ་དོག་སྣ་ལྔས་སྤེལ་བ་ལྟར་བཀྲ་ཞིང་། ནམ་མཁའི་དཀྱིལ་ཐམས་ཅད་ཤིན་ཏུ་དངས་ཤིང་འོད་གསལ་བ་དང་། ས་གཞི་ཐམས་ཅད་ཚུབ་མ་མེད་ཅིང་ཡུལ་འཇམ་པ་དང་། བར་སྣང་ཐམས་ཅད་ལྷའི་མེ་ཏོག་དཀར་པོ་ཆར་ལྟར་བབས་པས། ཤིན་ཏུ་རྨོངས་པའི་གང་ཟག་ཐར་པའི་རིགས་ཆད་པ་རྣམས་ཀྱང་། དད་པ་གློ་བུར་དུ་སྐྱེས་ཤིང་མཆི་མའི་རྒྱུན་བབས། བ་སྤུ་ཟིང་ཞིང་ཆོ་ངེའི་སྒྲ་འབྱིན་ན།གཞན་རྣམས་ལྟ་ཅི་སྨོས་ཏེ། འདུས་པ་ཐམས་ཅད་ངོ་མཚར་བའི་ལྟས་དེ་དག་གིས་བསྐུལ་ནས། མོས་པ་དང་གུས་པའི་གདུང་ཤུགས་ལྷག་པར་འཕེལ་བར་གྱུར་ཏོ། །དེ་ནས་བཟུང་སྟེ། ཞག་བཞི་བཅུ་ཞེ་དགུའི་བར་དུ་ནམ་མཁའ་ལ་སྤྲིན་མེད་དྭངས་པར་གྱུར་པ་ནི། འོད་གསལ་སྤྲོས་མེད་ཕྱག་རྒྱ་ཆེན་པོ་མངོན་དུ་གྱུར་པའི་མཚོན་བྱེད་ཡིན་ནོ་ཞེས་གླེང་ལ། ཡིད་དུ་འོང་བའི་སེར་བུ་ཅུང་ཟད་མ་གཏོགས་རླུང་ཆེན་པོ་རྣམས་ཀྱང་འཇམ་དལ་གྱིས་ཞི་སྟེ། ཞིང་པ་རྣམས་ཀྱི་གཡུལ་བྱེད་པ་བུལ་བར་བྱུང་ཞེས་ཀྱང་གྲག་གོ །ས་ཡང་ཆེར་གཡོས་ཤིང་། མེ་ཏོག་གི་ཆར་སྤུར་ཁང་གི་དུད་ཁུང་ནས་ཞུགས་ནས། བསྲེག་རྫས་འབུལ་བའི་ཁུང་བུ་ནས་ཕྱུང་ཞིང་། སྔར་ཡང་སྤུར་གྱི་ཐུགས་ཁར་ཐིམ་པ་དང་། ཞུགས་མེ་སྤར་མ་ཐག་སྐུའི་ནང་ན་ཡང་མེ་འབར་ཞིང་། དབུའི་སྤྱི་གཙུག་སྐྱ་ཐལ་སོང་བའི་དཀྱིལ་ན་ཡར།མར་མེ་ལྟར་ཏ་ལེ་འབར་བ་ལ་དེར་ཡོད་པ་རྣམས་མཐོང་སྣང་བསམ་གྱིས་མི་ཁྱབ་པ། ཐ་དད་དུ་མི་འདྲ་བ་དུ་མ་བྱུང་བ་ནི། ཤར་ནས་འོད་དཀར་པོ་སྣམ་བུ་བརྐྱང་བ་ལྟ་བུ་དངུལ་ཆུའི་རི་ལ་ཟུག་སྟེ། སླར་ཤར་ཕྱོགས་སུ་ཐིམ་པ་དང་། འགའ་ཞིག་གིས་བྱང་ཕྱོགས་ནས་འོད་དར་ཡུག་བརྐྱང་བ་ལྟ་བུ་གཟིམས་ཁང་ལ་ཟུག་སྟེ།སླར་བྱང་ཕྱོགས་སུ་ཐིམ་པ་དང་། ལ་ལས། འོད་ཉི་མ་ཤར་བ་ལྟ་བུས། ཆོས་རྫོང་—61—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།ལ་བསྐོར་ཏེ་ནུབ་ཕྱོགས་སུ་ཐིམ་པ་དང་། འགའ་ཞིག་གིས། ནམ་མཁའི་མཐོངས་ནས་སྐྲས་པ་བརྐྱང་བ་ལྟ་བུའི་འོད་གཟིམས་ཁང་ལ་ཟུག་སྟེ། མཐར་ནམ་མཁའི་དབྱིངས་སུ་ཡལ་བ་དང་། དེ་དག་དང་མཚུངས་པར། དབུས་ཕྱོགས་དང་། ཆུ་ཞལ་ལ་སྟོད་ལྷོ་བྱང་ལ་སོགས་པར་ཡང་། ཉིན་པར་འཇའི་ཚོགས་འཁྲུག་པ་དང་།མེ་ཏོག་གི་ཆར་འབབ་ཅིང་། མཚན་མོ་འོད་དང་སྒྲ་ཆེན་པོ་དང་། ས་གཡོ་བ་ལ་སོགས་པའི་ལྟས་ངོ་མཚར་བ་བྱུང་ཞིང་། ཁྱད་པར་སྤུར་འཇུ་བའི་ཉིན་མེ་ཏོག་གི་ཆར་ཆེན་པོ་མཇད་ལུང་པར་བབས་ཤིང་། དག་པའི་སྣང་བ་ཅན་འབའ་ཞིག་གིས།ཆོས་རྗེ་པ་སྤྱན་རས་གཟིགས་ཁ་སར་པཱ་ཎིས་སྤྱན་དྲངས་ནས་བདེ་བ་ཅན་དུ་གཤེགས་པ་དང་། འགའ་ཞིག་གིས། རྗེ་བཙུན་མ་སྒྲོལ་མས་སྤྱན་དྲངས་ཏེ། གཡུ་ལོ་བཀོད་པའི་ཞིང་ཁམས་སུ་གཤེགས་པ་དང་། ལ་ལ་དག་གིས། ཁ་ཆེ་པཎ་ཆེན་གྱིས་གདན་དྲངས་ཏེ་དགའ་ལྡན་དུ་གཤེགས་པ་དང་། འགའ་ཞིག་གིས་ལྷ་དང་ལྷ་མོའི་ཚོགས་དཔག་ཏུ་མེད་པས། སིལ་སྙན་ལ་སོགས་མཆོད་པའི་ཁྱད་པར་དུ་མས་ཡོངས་སུ་བསྐོར་ཏེ་པོ་ཏ་ལར་གཤེགས་པ་དང་། ལ་ལས་ནི་སེང་གེ་ལ་ཆིབས་ནས། ཡེ་ཤེས་ཀྱི་མཁའ་འགྲོ་མས་བསྐོར་ཏེ། ཤར་ཕྱོགས་མངོན་པར་དགའ་བའི་ཞིང་ཁམས་སུ་འདེང་གསུང་བའི་གསུང་ལྷང་ལྷང་བ་དང་བཅས་ཏེ་མངོན་དགར་གཤེགས་པ་དང་། འགའ་ཞིག་གིས་མཆོད་རྟེན་དཀར་པོ་བར་སྣང་ཁེངས་པ་ཞིག་གི་བང་རིམ་ལ་རིམ་གྱིས་འཛེགས་ནས་བྱོན་ཏེ། མཐར་བུམ་པའི་སྟེང་དུ་བཞུགས་ནས་དེ་ལ་བསྐོར་བ་མཛད་ཅིང་། རྡོ་རྗེ་དྲིལ་བུའི་སྒྲ་སིལ་སིལ་སྒྲོག་བཞིན་དུ། འོ་སྐོལ་རང་འོག་མིན་དུ་འགྲོའོ་གསུངས་ཞིང་། མཆོད་རྟེན་དང་བཅས་པ་ནམ་མཁའི་མཐོངས་སུ་གཤེགས་པའི་རྗེས་སུ། དེ་ཉིད་ཀྱིས་ཀྱང་ཚངས་—62—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།པའི་འཇིག་རྟེན་ཡིན་ཟེར་བའི་བར་དུ་ཕྱག་ཕྱི་ལ་བྱོན་ཅིང་། དེ་ནས་ཀྱང་ཆོས་རྗེའི་གསུང་གིས། ཡར་ཤོག་ཡར་ཤོག་གསུངས་པའི་སྒྲ་ལྷང་ལྷང་ཐོས་ཀྱང་། ཇི་ཞིག་ལྟར་ན། གཞལ་ཡས་ཁང་མིག་གིས་མ་བཟོད་ནས། ལོང་བ་ལྟར་གྱུར་ཏེ་སླར་ལྷུང་མ་ཐབས་སུ་ལོག་ལ་ཡོང་དགོས་པ་བྱུང་ངོ་ཞེས་པ་དང་། ཡང་འགའ་ཞིག་གིས་ནི། ཁྱེད་རྣམས་ཀྱི་བླ་མ་གཤེགས་པ་ཡིན་ཡོང་། ངའི་རྒྱལ་སྲས་ཆོས་རྗེ་ནི། ད་དུང་ཆོས་རྫོང་ན་སྐུ་ཁམས་བཟང་ཞིང་སྐུ་མཚམས་དམ་པོ་ལ་བཞུགས་་ཡོད། ཅེས་སོགས་དང་། འགའ་ཞིག་བླ་མ་རིན་པོ་ཆེ་སྙུང་ནས་བདེ་བར་གཤེགས་པ་དང་། ཆོས་རྗེའི་ཐུགས་ལ་ཇི་ལྟར་དགོངས་ཚུལ་ལ་སོགས། ཁྱེད་རྩར་བསྡད་པ་བས་ང་རྒྱུས་ཆེ་ཟེར་བ་ལ་སོགས་པ་མཐོང་སྣང་མི་འདྲ་བ། འགའ་ཞིག་ལ་མངོན་སུམ་དང་། འགའ་ཞིག་སྒོམ་ཉམས་དང་། ལ་ལ་རྨི་ལམ་བཟུང་བའི་ཉམས་མྱོང་སྒྱུ་མ་ལྟ་བུའི་ཉམས་སྣང་ལ་བྱུང་ངོ་ཞེས་གྲག་གོ །སྤུར་ཁང་གཤིག་དུས། དབུ་ཐོད་ལ་མཁལ་རིལ་པོ་མ་ཉམས་པར་བྱོན་ལ། རིང་བསྲེལ་ཤིན་ཏུ་ཕྲ་བ་ཆུ་ཤེལ་ལམ། མུ་ཏིག་གི་ཁ་དོག་ལྟ་བུ་དངས་ཤིང་འོད་འཚེར་བའི་རང་བཞིན་ཅན་མང་པོ་བྱོན་ཞིང་། འཕན་ཡུལ་ཉན་པོའི་དགེ་བཤེས་དཔལ་རིན་ཞེས་བྱ་བ་ལ། ཞལ་བཞུགས་དུས་ཚེམས་བུད་པ་ཞིག་གནང་ཞིང་། དུས་ཕྱིས་མྱ་ངན་ལས་འདས་ནས། ཟླ་བ་དྲུག་སོང་རྟིང་། ཚེམས་དེ་ལ་དུང་གཡས་འཁྱིལ་རྩེ་མོ་ཉི་ཟླས་བརྒྱན་པ་བྱོན་པ་དང་། མཚུར་ཕུ་བའི་མི་ཉག་དགེ་བཤེས་ཤིག་གི་གདུང་སྐལ་ལ་བདེ་མཆོག་བྱོན་པ་དང་། སྣར་ཐང་པའི་དགེ་བཤེས་ཤིག་གིས་གདུང་སྐལ་སྤྱན་དྲངས་པ་ལ། སྨན་བླའི་སྐུ་བྱོན། ཨེ་པའི་དགེ་བཤེས་ཤིག་གིས་སྦྱན་དྲངས་པ་ལ། ཐུགས་རྗེ་ཆེན་པོ་བྱོན། སྐྱོར་མོ་ལུང་པའི་དགེ་བཤེས་ཤིག་—63—

མཁྱེན་བརྩེའི་འོད་སྣང་ལས། དགེ་སློང་གཞོན་ནུ་རྒྱལ་མཚན་དཔལ་བཟང་པོའི་གསུང་སྐོར།གིས་སྤྱན་དྲངས་པ་ལ་ཨ་དང་དུང་གཡས་འཁྱིལ་བྱོན། བླ་མ་རོག་པ་ཚང་བ་ལ།རིང་བསྲེལ་ལས་གྲུབ་པའི་སྒྲོལ་མའི་སྐུ་བྱོན། འཇད་པའི་ཡོན་བདག་ཅིག་གིས་སྤྱན་དྲངས་པའི་གདུང་སྐལ་ལ། དོན་ཞགས་ཀྱི་སྐུ་བྱོན་འདུག །ཅེས་པ་ལ་སོགས་པ་བརྗོདོ་ཀྱིས་མི་ལང་བས། འདིར་ཡི་གེ་མང་ཀྱིས་དོགས་ཤིང་། གཙོ་ཆེ་བ་རྣམས་སྨས་ས། །དེ་དག་གིས་ནི་ཆོས་ཀྱི་རྗེ་རྒྱལ་སྲས་རིན་པོ་ཆེ་པ་དེ་ཉིད་གདུལ་བྱའི་དོན་ལ། ཞིང་འདི་ཉིད་དུ་བསམ་བཞིན་དུ། སྐུ་སྐྱེ་བ་བཞེས་ཏེ། སངས་རྒྱས་ཀྱི་བསྟན་པའི་སྒོར་རབ་ཏུ་བྱོན་ནས། ཐོས་བསམ་སྒོམ་གསུམ་གྱི་སྒོ་ནས་བསྟན་པ་གསལ་བར་མཛད་པ་དང་། གདུལ་བྱ་མང་པོའི་མགོན་སྐྱབས་དང་། འདྲེན་པ་དམ་པ་མཛད་པ་ལ་སོགས་པའི་ཚུལ་ཅུང་ཟད་ཙམ་ཞིག །རང་གཞན་གྱི་མོས་གུས་ཀྱི་དྲན་པ་གསོ་བའི་ཕྱིར། ཡི་གེར་བྲིས་པའོ། །ཉེས་པར་གྱུར་པ་རྣམས། བློ་སྦྱངས་མཁས་པ་མོས་གུས་ཀྱི་སྤྱན་དང་ལྡན་པ་རྣམས་ལ་བཟོད་པར་གསོལ་ལོ། །དཔལ་ལྡན་བླ་མའི་རྣམ་ཐར་དཔག་ཡས་རྣམས། །བདག་བློ་དོམན་པས་རྟོགས་པར་མི་ནུས་ཀྱོང་། །གུས་ལྡན་སླབ་མས་མང་དུ་གསལ་བཏབ་ངར། །ཕན་པའི་བསམ་པས་མཛད་ཚུལ་འདི་བྱས་སོ། །སྒྲོ་བཏགས་སྐུར་པས་དབེན་པའི་རྣམ་ཐར་འདི། །ཚིག་གི་སྡེབ་སྦྱོར་མཁས་པ་མ་མཆིས་ཀྱང་། །—64—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།བླ་མའི་ཡོན་ཏན་དོན་ལ་གནས་པའི་ཕྱིར། །བློ་ལྡན་འགའ་ཞིག་འདི་ལ་སློབ་འདོད་པ། །དེ་ལ་བླ་མའི་བྱིན་བརླབས་འཇུག་པར་འགྱུར། །དད་མེད་ལོག་ལྟ་ཤས་ཆེས་འདི་མཐོང་ནས། །མི་གུས་སྐུར་འདེབས་སྡིག་སྤྱོད་དེ་དག་ཀྱང་། །ཐུགས་རྗེ་ཆེ་མངའ་དཔལ་ལྡན་བླ་མ་དེའི། །ལྷག་པར་བརྩེ་བའི་ཡུལ་དུ་རབ་དགོངས་འགྱུར། །དེ་ཕྱིར་མཐོང་ཐོས་དྲན་རེག་འཚེངས་གྱུར་པའི། །འབྲེལ་ཚད་དོན་ལྡན་བྱང་ཆུབ་ཐུགས་གཉིས་ཀྱིས། །རྣམ་པར་སླན་པ་དད་པའི་གསལ་འདེབས་འདི། །ས་སྟེང་ཀུན་ཏུ་དར་ཞིང་རྒྱས་གྱུར་ཅིག །རྒྱལ་སྲས་སྤྱོད་པ་རླབས་ཆེན་མཛད་ཚུལ་ལ། །མོས་གུས་ཚད་འཛིན་འགལ་འཁྲུལ་ཅི་མཆིས་པ། །སྐྱེོརྶཱ་་མཆོག་སེམས་དཔའ་ཆེན་པོ་དེ་ཉིད་དང་། །མས་གུས་སྤྱན་ལྡན་རྣམས་ལ་བཟད་པར་གསལ། །དགེ་དེས་འགྲོ་བའི་སྡིག་དང་སྡུག་བསྔལ་ཀུན། །—65—

མཁྱེན་བརྩེའི་འོད་སྣང་ལས། དགེ་སློང་གཞེན་ནུ་རྒྱལ་མཚན་དཔལ་བཟང་པོའི་གསུང་སྐོར།བདག་ལ་སྨིན་ཅིང་བདག་གི་དགེ་བདེ་རྣམས།།གཞན་ལ་སྦྱིན་མཛད་ཆོས་རྗེ་བླ་མ་དེའི། །སྒྲུབ་རྒྱུད་བསྟན་པ་ཕྱོགས་བཅུར་འཕེལ་གྱུར་ཅིག །བདག་མེད་རྟོགས་པའི་ཤེས་རབ་སྤྱན་ལྡན་པས། །ཐུགས་རྗེ་ཆེན་པོས་འགྲོ་ཀུན་བདག་མཛད་ཕྱིར། །གཞན་དོན་དཀའ་སྤྱད་ཁུར་གྱིས་མི་སྐྱོ་བའི། །རྒྱལ་སྲས་ཆོས་རྗེ་བླ་མའི་བཀྲ་ཤིས་ཤོག །དཔལ་ལྡན་བླ་མ་ཆོས་ཀྱི་རྗེ། འཇིག་རྟེན་གསུམ་ན་བསྙེངས་པ་མི་མངའ་བ་རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ། དད་པའི་གསལ་འདེབས་ཞེས་བྱ་བ་འདི་ཉིད། གདན་ས་ཆེན་པོ་དཔལ་ལྡན་ས་སྐྱའི། ཤར་གླིང་ཆེན་མོའི་གདན་ས་པ་མཁན་པོ་ཆོས་ཀྱི་འོད་ཟེར་བ་དང་། དགེ་བའི་བཤེས་གཉེན་རྡོ་རྗེ་རྒྱལ་མཚན་ལ་སོགས་པ་དུ་མས་སྔ་གོང་ནས་བསྐུལ་ཞིང་། འཕྲལ་ཉིད་དུ་ཆོས་འཁོར་གླིང་པའི་དགེ་བའི་བཤེས་གཉེན་མང་དག་གིས་བསྐུལ་ནས། ཤཱཀྱའི་དགེ་སློང་གཞོན་ནུ་རྒྱལ་མཚན་དཔལ་བཟང་པོས། ཆོས་གྲྭ་ཆེན་པོ་ཚལ་གུང་ཐང་གི་གཙུག་ལོག་ཁང་ཆེན་པོར། སྟག་ལོ་ཟླ་བ་བརྒྱད་པའི་ཡར་ངོའི་ཚེས་བརྒྱད་ལ་སྦྱར་བའ།། །།དགེ་ལེགས་དང་བཀྲ་ཤིས་ཆེན་པོ་རྒྱས་པར་གྱུར་ཅིག །རྒྱལ་སྲས་ཆོས་རྗེ་བླ་མའི་རྣམ་ཐར་འདི། །མཚན་ཐོས་དད་པའི་ས་གཞི་རབ་གཡོ་བས། ། རྣམ་པར་འདོད་ཏེ་བཙལ་ཡང་ཡུན་རིང་དུ། །མ་རྙེད་མོད་ཀྱི་ཆོས་རྗེའི་བྱིན་རླབས་—66—

རྒྱལ་སྲས་ཐོགས་མེད་རིན་པོ་ཆེའི་རྣམ་པར་ཐར་པ་དད་པའི་གསལ་འདེབས།ཀྱིས། །ཕྱིས་ན་རྙེད་ཏེ་བྲིས་པའི་དགེ་བ་ནི། །རྒྱལ་སྲས་བླ་མའི་ཐུགས་དགོངས་ཇི་འདྲ་བར། །མཁའ་མཉམ་འགྲོ་བའི་ཚོགས་རྣམས་མ་ལུས་པ། །གནས་སྐབས་མཐར་ཐུག་ཕན་བདེའི་འབྲས་འབྱིན་པའི། །བྱང་ཆུབ་སྤྱོད་པའི་ལམ་ལ་འཇུག་པར་ཤོག །བདག་ཀྱང་ཆོས་ལས་ནམ་ཡང་མ་གཡོས་པར། །ཆོས་རྗེ་བླ་མས་རྗེས་སུ་ འཛིན་གྱུར་ཅིག །ཅེས་སྨྲས་ནས་ བསོད་ནམས་རིན་ཆེན་བདག་གིས།མགྱོགས་པར་བྲིས་པ་ལགས་སོ།། །། ཤུརྒྷཾ།

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར་ཞེས་བྱ་བ་བཞུགས་སོ། །་ ་ ་ ་ ་ ་ ་ ་ འགྲོ་བ་ཀུན་གྱི་གཉེནཱ་གཅིག་པུ། །ཐུགས་རྗེའི་མངའ་བདག་སྤྱན་རས་གཟིགས་ལ་འདུད། །རྣམ་དག་ཆོས་ཀྱི་དབྱིངས་ལས་མ་གཡོས་ཤིང་། །ཐུགས་རྗེའི་དབང་གི་སྣ་ཚོགས་སྐུར་སྤྲུལ་ནས། །ལྷག་བཅས་འགྲོ་རྣམས་འཁོར་བའི་རྒྱ་མཚོ་ལས། །ལེགས་པར་སྒྲོལ་མཛད་རྗེ་བཙུན་མ་ལ་འདུད། །ཤེས་བྱའི་གནས་རྣམས་གསལ་བར་ལེགས་སྟོན་སྟོན་པ་སངས་རྒྱས་དང་། །སྲིད་གསུམ་འགྲོ་བ་སྡུག་བསྔལ་ལས་སྐྱོབ་སྐྱོབ་པ་དམ་པའི་ཆོས། །ཚོགས་གཉིས་སོག་པའི་ཞིང་མཆོག་མཆོག་གྱུར་འཕགས་པའི་དགེ་འདུན་ཏེ།།སྐྱབས་གསུམ་དག་ལ་ལེགས་པར་རབ་དང་དངས་པའི་སེམས་ཀྱི་འདུད། །བླ་མའི་རྣམ་ཐར་ཡོན་ཏན་རྒྱ་མཚོའི་ཚོགས། །རྒྱལ་བ་རྒྱ་མཚོའི་གསུང་དབྱངས་རྒྱ་མཚོ་ཡིས། །བསྐལ་པ་རྒྱ་མཚོར་བརྗོད་ཀྱང་མི་ཟད་ན། །བློ་དམན་བདག་འདྲའི་སྡོུཌི་ཡུལ་མ་ཡིན་ཀྱང་། །

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།དད་མོས་འདབ་ཤག་ལྡན་པའི་བུང་བའི་ཚོགས། །བསྐུལ་ཚིག་སྙན་སྒྲ་དར་དིར་སྒྲོག་པ་དང་། །རང་གི་དད་པའི་དྲན་པ་གསོ་ཕྱིར་དང་། །གཞན་ལ་ཕན་པའི་བསམ་པས་ཀུན་བླངས་ནས། །བླ་མའི་རྣམ་ཐར་ངོ་མཚར་པད་མོའི་ཚལ། །ལེགས་བཤད་འོད་ཟེར་འཕྲོས་པས་ཁ་ཕྱེ་སྟེ། །དད་ཡོད་ལྡན་པའི་བུང་བའི་ཚོགས་རྣམས་ལ། །ངོ་མཚར་སྦྲང་རྩིའི་དགའ་སྟོན་འགྱེད་ཕྱིར་རྩོམ། །དེ་ལ་བདག་ཅག་རྣམས་ཀྱི་སྟོན་པ་བདག་ཉིད་ཆེན་པོ་འདིའི་རྣམ་པར་ཐར་པའི་ཡོན་ཏན་གྱི་ཚོགས་མཐའ་དག་ནི་བསམ་གྱིས་མི་ཁྱབ་ཅིང་། རྒྱལ་བ་སྲས་དང་བཅས་པ་ཐམས་ཅད་ཀྱིས་ཀྱང་བསྐལ་པའམ་བསྐལ་པ་ལས་ལྷག་པར་ཡང་བརྗོད་པར་མི་ནུས་ཏེ། མདོ་སྡེ་རྒྱན་ལས།དེ་ནི་ཅིག་ཅར་ལ་ལར་སྒོ་མང་བརྒྱ་ནས་ཆོས་ཀྱི་འཁོར་ལོ་དང་། །ལ་ལར་སྐྱེ་བ་མི་སྣང་ལ་ལར་སྐྱེ་བའི་སྤྱོད་པ་སྣ་ཚོགས་དང་། །ལ་ལར་བྱང་ཆུབ་ལ་ལར་དེ་ནི་མྱ་ངན་འདས་སྟོན་ཀྱང་། །དེ་ནི་གནས་དེ་ལས་ཀྱང་རྣམ་པར་གཡོ་མི་མངའ་ལ་ཐམས་ཅད་མཛད།།ཅེས་གསུངས་པ་ལྟར་བདག་ཉིད་ཆེན་པོ་འདི་ནི་བསྐལ་པ་དཔག་ཏུ་མེད་པའི་སྔོན་རོལ་ཏུ་ས་བཅུ་གཉིས་ཀྱིས་དབང་ཕྱུག་ཏུ་གྱུར་ཏེ། ལོངས་སྤྱོད་རྫོགས་པའི་སྐུར་སངས་རྒྱས་ཚར་ནས། ཆོས་ཀྱི་སྐུ་ལས་མ་གཡོས་བཞིན་དུ། ད་གཟོད་སྤྲུལ་—69—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།པའི་སྐུ་ཚོགས་པ་བསྟན་ཏེ། སྐད་ཅིག་འགའ་ལ་ཞིང་ཁམས་ལ་ལར་ནི་ལྷུམས་སུ་འཇུག ལ་ལར་ནི་སྐུ་བལྟམས། ལ་ལར་གཞོན་ནུ་རོལ་རྩེད་མཛད། ལ་ལར་ནི་བཙུན་མོའི་འཁོར་གྱིས་བསྐོར། ལ་ལར་ནི་རབ་ཏུ་བྱུང་ནས་དཀའ་བ་སྤྱད། ལ་ལར་ནིབདུད་བཏུལ་ནས་སངས་རྒྱས། ལ་ལར་ཆོས་ཀྱི་འཁོར་ལོ་བསྐོར་ཏེ་མྱ་ངན་ལས་འདའ་བའི་ཚུལ་སྟོན།དེ་བཞིན་དུ་དག་པའི་ཞིང་ཁམས་ལ་ལར་ནི། དུས་ཀྱི་འཁོར་ལོ་དང་།འཁོར་ལོ་བདེ་མཆོག་དང་། གསང་བ་འདུས་པ་དང་། ཀྱི་རྡོ་རྗེ་དང་། ཀུན་ཏུ་བཟང་པོ་དང་། འཇམ་དཔལ་དབྱངས་དང་། སྤྱན་རས་གཟིགས་ལ་སོགས་པ་ལོངས་སྤྱོད་རྫོགས་པའི་སྐུ་དང་མ་དག་པའི་ཞིང་ཁམས་ལ་ལར་ནི། བྱང་ཆུབ་སེམས་དཔའ་དང་། ཉན་ཐོས་དང་། རང་སངས་རྒྱས་དང་། ལ་ལར་འཁོར་ལོས་བསྒྱུར་བའི་རྒྱལ་པོ་དང་། ལ་ལར་ཚངས་པ་དང་། བརྒྱ་བྱིན་དང་། ལ་ལར་གྲུབ་ཐོབ་དང་། པཎྜིཏ་དང་། དགེ་སྦྱོང་དང་། བྲམ་ཟེ་དང་། ཁྱིམ་བདག་དང། ལྷ་དང་། ཀླུ་དང་། ལྷ་མ་ཡིན་དང་། མི་དང་། མི་མ་ཡིན་པ་དང་། སྨན་དང་བྱ་དང་ཇིཉ་དང་། རི་དྭགས་དང་། དེ་བཞིན་དུ་སངས་རྒྱས་ཀྱིས་འདུལ་བ་ལ་སངས་རྒྱས།བྱང་ཆུབ་སེམས་དཔས་འདུལ་བ་ལ་བྱང་ཆུབ་སེམས་དཔའི་རྣམ་པར་རོལ་པ།མདོར་ན་གདུལ་བྱ་གང་དང་གང་ཐབས་གང་གིས་འདུལ་བ་ལ་དེ་དང་དེའི་ཚུལ་བཟུང་ནས། མཐའ་ཡས་པའི་གདུལ་བྱ་ལ་མཐའ་ཡས་པའི་སྐད་ཀྱིས་མཐའ་ཡས་པའི་ཆོས་སྟོན་པར་ནུས་པའི་མཐའ་ཡས་པའི་སྐྱེ་བ་བཟུང་སྟེ། བསྡུ་བ་རྣམ་པ་བཞིའི་སྒོ་ནས་གདུལ་བྱ་རྣམས་ལམ་གྱི་རྟེན་དང་ལམ་དང་ལམ་གྱི་འབྲས་བུ་ལ་འགོད་པར་མཛད་པ་ལས། ཞིང་འདིར་སྐལ་བ་དམན་པར་གྱུར་པའི་སེམས་ཅན་—70—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།གདུལ་བའི་ཕྱིར། དུས་གསུམ་གྱི་རྒྱལ་བ་སྲས་དང་བཅས་པ་ཐམས་ཅད་ཀྱི་མཁྱེན་བརྩེ་དང་འཕྲིན་ལས་ཅིག་ཏུ་བསྡུས་ཏེ། བདག་ཅག་ལ་སོགས་པ་ཁ་ཅིག་གི་སྣང་ཚུལ་དུ་ཐ་མལ་པ་ལྟར་རིགས་མཐུན་པར་སྤྲུལ་ཏེ་ལམ་སྦྱོང་བའི་ཚུལ་སྟོན་པར་མཛད་པའི་རྣམ་པར་ཐར་པའི་ཡོན་ཏན་གྱི་རྒྱ་མཚོ་ཆེན་པོའི་ནང་ནས་ཀྱང་ཆུ་ཐིགས་ཙམ་ཞིག་བླངས་ཏེ། བླ་མའི་ཡོན་ཏན་དོན་ལ་གནས་པ་ལ་སྒྲོ་བཏགས་སྐུར་པ་མ་བཏབ་སྙན་ངག་གི་མ་བསྒྲིབས་པར་གོ་བདེ་བའི་ཚུལ་དུ་བརྗོད་ན། དེ་ཡང་འདི་ལྟར་སེམས་དཔའ་ཆེན་པོ་དེ་ཉིད་ཀྱིས་མཛད་པའི་རྒྱལ་སྲས་ལག་ལེན་འདི་སྤྱིར་གྱིས་མདོ་རྒྱུད་ཐམས་ཅད་སྙིང་པོ་བཏུས་པ་ལྟ་བུའམ། རྒྱལ་བ་སྲས་དང་བཅས་པ་ཐམས་ཅད་ཀྱི་ཕྱག་ལེན་མདོར་བསྡུས་པ་ཡིན་ཞིང་། ཁྱད་པར་དུ་སེམས་ཆེན་པོ་ཉིད་ཀྱིས་ཕྱག་ལེན་དང་མཛད་སྤྱོད་ཀྱི་རྣམ་པར་ཐར་པ་རགས་རིམ་འདི་ཉིང།་ལ་ཚང་བས། འདི་ཉིད་ལ་རྣམ་ཐར་གྱིས་སྤྱད་དུ་བྱས་ནས། བཤད་ཚོད་ཕྱག་ལེན་གྱི་རྣམ་ཐར་ཅིག་ཏུ་སྦྱར་ཏེ། རྒྱལ་སྲས་ལག་ལེན་གྱི་དོན་གྱི་འགྲེལ་པ་ལེགས་པར་བཤད་པ་པད་མོའི་ཚལ་ཞེས་ཀྱང་བྱ།རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར་ཞེས་ཀྱང་བྱ་བ་མཚན་གཉིས་དང་ལྡན་པ་འདི་ཉིད་ཀྱིས་སྟོན་པ་ལ་ཐོག་མར་བསྡུས་དོན་ཅུང་ཞིག་བསྙད་ན། རྒྱལ་སྲས་ལག་ལེན་ལ་དོན་གསུམ་སྟེ། མཆོད་པར་བརྗོད་ཅིང་བརྩམ་པར་དམ་བཅའ་བ་དང་། བརྩམ་བྱ་བསྟན་བཅོས་ཀྱི་རང་བཞིན། མཇུག་གི་དོན་བསྡུ་བའོ། །གཉིས་པ་ལ་སྔོན་འགྲོ་ཆོས་ལ་འཇུག་ཚུལ་དང་། དངོས་གཞི་སྐྱེས་བུ་གསུམ་གྱི་ལམ་བསྟན་པ། སྔོན་འགྲོ་ཆོས་ལ་འཇུག་ཚུལ་ལ་བདུན་ལས།—71—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།དུས་གསུམ་གྱི་འབྱུང་གནས་ཕ་ཡུལ་སྤངས་པའི་ཕྱག་ལེན། རྙེད་དཀའ་བའི་དལ་འབྱོར་ཐོབ་པ་དོན་ཡོད་པར་བྱ་བའི་ཕྱག་ལེན། འགལ་རྐྱེན་སྒྲིབ་པ་སྤངས་པའི་ཕྱག་ལེན། མཐུན་རྐྱེན་བཤེས་གཉེན་བསྟེན་པའི་ཕྱག་ལེན། ཡོན་ཏན་གྱི་འབྱུང་གནས་དབེན་པ་བསྟེན་པའི་ཕྱག་ལེན། མི་རྟག་པ་འཁྲུངས་པས་ཚེ་བློས་བོཏང་བའི་ཕྱག་ལེན། སླུ་མེད་ཀྱི་དཀོན་མཆོག་ལ་སྐྱབས་སུ་འགྲོ་བའི་ཕྱག་ལེན་ན། །དང་པོ་དུས་གསུམ་གྱི་འབྱུང་གནས་ཕ་ཡུལ་སྤངས་པའི་ཕྱག་ལེན་ལ་ཡང་ལྔ་སྟེ། དལ་འབྱོར་གྱི་ལྗོན་ཤིང་ཡུལ་གང་དུ་རིགས་རུས་གང་ལས་འཁྲུངས་པའི་ཞབྲུངས་ཚུལ། དེ་ཉིད་ཚོགས་གཉིས་ཀྱིས་བརླན་དང་ལྡན་པའི་ཡབ་ཡུམ་གང་གིས་བསྐྱེད་པའི་སྐྱེད་ཚུལ། དེ་ཉིད་བྱམས་པའི་ཉི་འོད་དང་ལྡན་པའི་མ་མས་སྐྱེད་བསྲིངས་པའི་བསྲིང་ཚུལ། དང་པོ་ཉིད་ནས་ཐེག་པ་ཆེན་པོའི་རིགས་སད་པའི་སད་ཚུལ། དུག་གསུམ་གྱི་འབྱུང་གནས་ཕ་ཡུལ་སྤངས་ནས་རབ་ཏུ་བྱུང་བའི་བྱུང་ཚུལ།གཉིས་པ་རྙེད་པར་དཀའ་བའི་དལ་འབྱོར་ཐོབ་པ་དོན་ཡོད་པར་བྱ་བའི་ཕྱག་ལེན་ལ་ཡང་ལྔ་ལས། རབ་ཏུ་བརྩོན་པའི་དེད་དཔོན་གྱིས་ཐོས་བསམ་གཉིས་ཀྱི་གྲུར་ཞུགས་ཏེ་གསུང་རབ་རྒྱ་མཚོའི་ནང་ནས་མཁྱེན་གཉིས་ཀྱི་ནོར་བུ་བླངས་པའི་བླང་ཚུལ། ལུང་རིགས་ཀྱི་མཆེ་སྡེར་དང་ལྡན་པའི་རི་དྭགས་དབང་པོས་ཕས་རྒོལ་གྱི་གླང་པོ་བཅོམ་ཚུལ། །དོན་གཉིས་ཀྱི་ནོར་བུ་བླངས་པའི་ཕྱིར་སོ་སོར་ཐར་པའི་ཚུལ་ཁྲིམས་ཀྱི་གྲུར་ཞུགས་ཏེ་ཐར་པའི་བ་དན་བཙུགས་པའི་ཚུགས་ཚུལ། གཞུང་ལུགས་ཀྱི་པད་ཚལ་ལེགས་བཤད་ཀྱི་ཚ་ཟེར་ཀྱིས་ཕྱེ་སྟེ་—72—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ཚིག་དོན་ཕུན་ཚོགས་ཀྱིས་སྦྲང་རྩིས་བློ་གསལ་གྱི་བུང་བ་ཚིམས་པར་མཛད་པའི་མཛད་ཚུལ། ལེགས་པར་བཤད་པའི་ལྡེ་མིག་གིས་གསུང་རབ་རིན་པོ་ཆེའི་གཏེར་མཛོད་ཁ་ཕྱེ་བའི་ཕྱེ་ཚུལ་ལོ། །དངོས་གཞི་སྐྱེས་བུ་གསུམ་གྱི་ལམ་ལ། སྐྱེས་བུ་ཆུང་ངུའི་ལམ་སྡུག་བསྔལ་སྡིག་པའི་འབྲས་བུར་རྟོགས་པས་རྒྱུ་མི་དགེ་བ་ལ་འཛེམ་པའི་ཕྱག་ལེན། སྐྱེས་བུ་འབྲིང་གིས་ལམ་སྲིད་པ་གསུམ་གྱིས་བདེ་བ་མི་རྟག་པར་རྟོགས་པས་ཐར་པ་དོན་དུ་གཉེར་བའི་ཕྱག་ལེན། སྐྱེས་བུ་ཆེན་པོའི་ལམ་ལ་བསམ་པ་བྱང་ཆུབ་མཆོག་ཏུ་སེམས་བསྐྱེད་པ། སྦྱོར་བ་བྱང་ཆུབ་ཀྱི་སེམས་གཉིས་སྒོམ་པ། དེ་དག་གི་བསླབ་བྱ་ལ་བསླབས་པ་གསུམ་ལས། བྱང་ཆུབ་ཀྱི་སེམས་ནི་བྱམས་སྙིང་རྗེ་ཡོད་མེད་ཀྱི་རྗེས་སུ་འགྲོ་ལྡོག་བྱེད་པས། མཉམ་ཉིད་ཀྱི་བྱམས་པ་ཆེན་པོ་མངའ་བའི་མངའ་ཚུལ་བཟོད་མེད་ཀྱི་སྙིང་རྗེ་ཆེན་པོ་མངའ་བའི་མངའ་ཚུལ། བསམ་པ་བྱང་ཆུབ་ཀྱི་མཆོག་ཏུ་སེམས་བསྐྱེད་པའི་ཕྱག་ལེན།གཉིས་པ་སྦྱོར་བ་བྱང་ཆུབ་ཀྱི་སེམས་གཉིས་སྒོམ་པ་ལ་གཉིས་ལས། ཀུན་རྫོབ་བྱང་ཆུབ་ཀྱི་སེམས་སྒོམ་པ་ལའང་། མཉམ་བཞག་ཏུ་བདག་གཞན་བརྗེ་བ་སྒོམ་པའི་ཕྱག་ལེན། རྗེས་ཐོབ་ཏུ་རྐྱེན་ངན་ལམ་དུ་འཁྱེར་བ་ལ། མི་འདོད་པའི་ཆོས་བཞི། བཟོད་དཀའ་གཉིས། འབྱོར་རྒུད་གཉིས། ཆགས་སྡང་གཉིས་ལམ་དུ་འཁྱེར་བའི་ཕྱག་ལེན།གཉིས་པ་དོན་དམ་བྱང་ཆུབ་ཀྱི་སེམས་ལ་ཡང་མཉམ་བཞག་ཏུ་སྤྲོས་བྲལ་ལ་འཛིན་མེད་སྒོམ་པ་དང་རྗེས་ཐོབ་ཏུ་ཆགས་སྡང་གི་ཡུལ་གཉིས་ལ་བདེན་ཞེན་སྤང་བའི་ཕྱག་ལེན།—73—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།གསུམ་པ་དེ་དག་གི་བསླབ་བྱ་ལ་བསླབ་པ་ལ་ལྔ་ལས། ཕ་རོལ་ཏུ་ཕྱིན་པ་དྲུག་ལ་བསླབ་པའི་ཕྱག་ལེན། མདོ་ནས་གསུངས་པའི་ཆོས་བཞི་ལ་བསླབ་པའི་ཕྱག་ལེན། ཉོན་མོངས་པ་སྤོང་ཚུའི་བསླབ་པའི་ཕྱག་ལེན། དྲན་ཤེས་བཞིན་དང་ལྡན་པའི་སྒོ་ནས་གཞན་དོན་བསྒྲུབ་པ་ལ་བསླབ་པའི་ཕྱག་ལེན་ལ་གསུམ་ལས་མདོ་རྒྱུད་ནས་ཇི་ལྟར་བཤད་པ་བཞིན་སྐྱེས་བུ་དམ་པའི་མཚན་ཉིད་ཚང་བས།གཞན་དོན་བསྒྲུབ་ཚུལ། དད་མོས་ཀྱི་ཆུ་གཙང་གིས་གང་བའི་གདུལ་བྱའི་སྣོད་དུ་སྐུ་གཉིས་ཀྱི་གཟུགས་བརྙན་གསལ་བར་མཛད་པས་གཞན་དོན་སྒྲུབ་ཚུལ།འབད་མེད་ལྷུན་གྲུབ་གྱི་འཕྲིན་ལས་ནམ་མཁའ་དང་མཉམ་པས་གཞན་དོན་སྒྲུབ་ཚུལ། དགེ་བ་བྱང་ཆུབ་ཏུ་བསྔོ་བ་ལ་བསླབ་པའི་ཕྱག་ལེན་ནོ། །གསུམ་པ་མཇུག་གི་དོན་བསྡུ་བ་ལ། བརྩམ་བྱ་བསྟན་བཅོས་ཀྱི་དོན་བསྡུ།རྩོམ་བྱེད་ཀྱི་རྣམ་པར་ཐར་པའི་དོན་བསྡུ་བ་གཉིས། རྣམ་པར་ཐར་པའི་དོན་བསྡུ་བ་ལ་གཉིས་ཏེ། གདུལ་བྱ་རྟག་འཛིན་ཅན་རྣམས་གདུལ་བ་དང་། ལས་ཚུལ་བསམ་གྱིས་མི་ཁྱབ་པ་བསྟན་པའི་ཕྱིར་ཞིང་གཞན་དུ་གཤེགས་པའི་ཚུལ་བསྟན་པའི་བསྟན་ཚུལ། དེ་ཉིད་ཀྱི་སྐུ་གདུང་རིང་བསྲེལ་གྱི་སྙིང་པོ་ཅན་རྣམས་སྐུ་གསུང་ཐུགས་ཀྱི་རྟེན་དུ་གྱུར་ཚུལ་རྣམས་ཀྱི་སྟོན་པར་བྱེད་པ་ལས།—74—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ན་མོ་ལོ་ཀི་ཤ་ར་ཡ།གང་གི་ཆོས་ཀུན་འགྲོ་འོང་མེད་གཟིགས་ཀྱང་། །འགྲོ་བའི་དོན་ལ་ཅིག་ཏུ་བརྩོན་མཛད་པའི། །བླ་མ་མཆོག་དང་སྤྱན་རས་གཟིགས་མགོན་ལ། །རྟག་ཏུ་སྒོ་གསུམ་གུས་པས་ཕྱག་འཚལ་ལོ །ཞེས་མཆོད་པར་བརྗོད་ཅིང་།ཕན་བདེའི་འབྱུང་གནས་རྫོགས་པའི་སངས་རྒྱས་རྣམས། །དམ་ཆོས་བསྒྲུབས་ལས་བྱུང་སྟེ་དེ་ཡང་ནི། །དེ་ཡི་ལག་ལེན་ཤེས་ལ་རག་ལས་པས། །རྒྱལ་སྲས་རྣམས་ཀྱི་ལག་ལེན་བཤད་པ་བྱ། །ཞེས་བརྩམ་པར་དམ་བཅའ་ནས། དང་པོ་ཡུལ་གང་དུ་རིགས་རྒྱུད་གང་ལས་ཞབྲུངས་ཚུལ་ནི། དེ་ཡང་འདི་ལྟར་ཐོས་ཏེ། མ་ག་ཏ་རྡོ་རྗེའི་གདན་ལས་བྱང་ཕྱོགས་སུ་དཔག་ཚད་བརྒྱ་བགྲོད་པའི་ས་ཆ། རྣམ་ཐོས་བུའི་ཕོ་བྲང་བཞིན་དུ་འདོད་དགུའི་དཔལ་འབྱོར་རྒྱས་པ། ཤམ་བྷ་ལའི་ཕོ་བྲང་བཞིན་དུ་འཇམ་པའི་དབྱངས་ཀྱི་རྣམ་འཕྲུལ་རྒྱུད་མར་བྱོན་པ། ན་ལེན་ཏྲའི་གཙུག་ལག་བཞིན་དུ་མཁས་གྲུབ་དུ་མས་ཉེ་བར་བསྟེན་པ། དཔལ་ལྡན་ས་སྐྱའི་གཙུག་ལག་ཁང་ལས།—75—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ ་གྱི་གསུང་སྐོར།ལྷོ་ནུབ་དཔག་ཚད་ཕྱེ་དང་གསུམ་ཙམ་བགྲོད་པ་ན། བྲག་རི་དཀར་པོའི་ཕྲེང་བས་ཀུན་ནས་བསྐོར་བ། རྩྭ་དང་ལོ་མ་དང་། འབྲས་བུས་བརྒྱན་པའི་ཤིང་ལྗོན་པས་མཛེས་པ། འབབ་ཆུ་ཤེལ་གོང་ལྟར་དངས་ཤིང་གཙང་མ་འབབ་པ། ལོ་ཏོག་ཕུན་སུམ་ཚོགས་པ་སྐྱེ་བ་མེ་ཏོག་དང་། བེེ་ཌཱུརྱ་ལྟ་བུའི་ནེའུ་གསིང་སྔོན་པོས་བརྒྱན་པའི་ཡིད་དུ་འོང་བ་ཕུལ་བྱུང་བྲག་སྐྱ་ཞེས་བྱ་བར་སྐུ་ཞབྲུངས་སོ། །གདུང་རུས་ནི་ཏོད་ཡིན་ཐོག་པའི་རྒྱུད་པ་བཟང་པོ་ཡིན་ཅེས་གྲགས་སོ། །ཆུ་དང་མེ་ཏོག་ལྗོན་ཞིང་འབྲས་བུ་མཛེས། །ནེ་གསིང་སྔོན་པོ་བེེ་ཌཱུརྱ་འདྲས་བརྒྱན། །ཡིད་འོང་ཡུལ་དེར་རིགས་རྒྱུད་ཕུན་ཚོགས་པའི། །མི་ཡི་མཆོག་གྱུར་རྒྱལ་བའི་སྲས་དེ་འབྲུངས། །ཡབ་ཡུམ་གྱིས་བསྐྱེད་པའི་ཚུལ་སྟོན་པ་ནི་འདི་ལྟར། འདས་མ་འོངས་ཐམས་ཅད་མངོན་སུམ་དུ་གཟིགས་པའི་མངོན་པར་ཤེས་པ་ཐོགས་པ་མེད་པར་མངའ་བ་དེས། དལ་འབྱོར་གྱི་ཆོས་བཅོ་བརྒྱད་ཚང་བ། དལ་འབྱོར་གྱི་ཆོས། ཧ་ཅང་རིགས་ཆེ་ཞིང་མཐོ་བ་ཡང་མ་ཡིན། ཧ་ཅང་ཆུང་ཞིང་དམའ་བ་ཡང་མ་ཡིན་པ་ཞིག་ཏུ་སྐུ་འཁྲུངས་ན་བསྟན་པ་དང་སེམས་ཅན་མང་པོ་ལ་ཕན་པར་གཟིགས་ཏེ།ཡབ་ནི། དད་པ་དང་སྙིང་རྗེ་ཆེ་བ། འཁོར་དང་མ་ནུས་པ་ལ་བྱམས་པ། ཁེངས་པ་དང་ང་རྒྱལ་ཆུང་ཞིང་ཤེས་རབ་ཆེ་བར་གྱུར་པ་དཀོན་མཆོག་དཔལ་ཞེས་བྱ་བ་དང་། ཡུམ་ནི། སྐར་མའི་ནང་ན་ཟླ་བ་བཞིན་དུ་བུད་མེད་ཀྱི་ནང་ན་རྣམ་པར་མཛེས་ཤིང་ཡིད་དུ་འོང་བ། དད་པ་དང་སྙིང་རྗེ་ཆེ་བ། ཟ་མ་བུད་མེད་ཀྱི་ཡོན་ཏན་དུ་མ་དང་ལྡན་པ་འབུམ་སྒྲོན་ཞེས་བྱ་བ་གཉིས་ཀྱིས་སྲས་སུ་སྤྲུལ་ཏེ། གྲུབ་པ་—76—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།བརྙེས་པའི་རྣལ་འབྱོར་གྱི་དབང་ཕྱུག་སྟོང་མོ་མོན་མོ་གོས་ཀྱི་དབོན་རྒྱུད་དུ་སྐུ་འི༷གྲངས་སོ་ཞེས་གྲགས་སོ། །ལྷུམས་སུ་ཞུགས་པའི་དུས་ན་ཡུམ་ལ་སྤྱན་རས་གཟིགས་རྟེན་དང་བརྟེན་པར་བཅས་པའི་དཀྱིལ་འཁོར་ལུས་ལ་ཐིམ་པའི་རྨི་ཉམས་དང་ལྡན་ཅིང་། སད་པའི་ཚེ་ན་ཉམས་གསལ་སྟོང་བདེ་བས་བརྒྱན་པའི་ཏིང་ངེ་འཛིན་གྱི་སྒོ་དུ་མ་ཐུགས་ལ་ཤར། ལུས་བདེ་ཞིང་ཡང་བ་དང་། བྱམས་སྙིང་རྗེ་འབད་རྩོལ་མེད་པར་སྐྱེ་བ་བྱུང་ངོ་ཞེས་གྲགས་སོ། །ཟླ་གྲངས་ཐིམ་ཐིམ་གྱི་བར་དུ་ལྷུམས་སུ་བཞུགས་ནས་མི་དང་མི་མ་ཡིན་པའི་སེམས་ཅན་དུ་མའི་དོན་མཛད་ཅིང་བལྟམས་པའི་དུས་ན། སྤྱན་རས་གཟིགས་ཀྱི་རྟེན་དང་བརྟེན་པར་བཅས་པའི་དཀྱིལ་འཁོར་ཕྱིར་བྱུང་ནས་ཞིང་སྦྱངས། སེམས་ཅན་སྨིན་པར་བྱས་ནས་སླར་དཀྱིལ་འཁོར་ལ་བཀོད་པའི་སྣང་བ་དང་། སྔར་མེད་པའི་དྲི་ཞིམ་པོ་བསྣམ་པ་དང་། རོལ་མོའི་སྒྲ་སྙན་པ་གྲགས་པ་དང་། ས་གཡོ་བ་དང་། མེ་ཏོག་གི་ཆར་འབབ་པ་དང་། ཕྱི་རོལ་དུ་ཡང་སྔར་མི་སྐྱེ་བའི་རྩྭ་དང་། མེ་ཏོག་ལ་སོགས་པ་སྐྱེས། ལོ་ལེགས་པ་དང་།ཡམས་ནད་འཁྲུག་པ་ཞི་བ་ལ་སོགས་པ་བཀྲ་ཤིས་པའི་མཚན་མ་དང་བཅས་ནས་སྐུ་འཁྲུངས་ཏེ། མཚན་དཀོན་མཆོག་བཟང་པོ་ཞེས་གསོལ་ལོ། །རྒྱལ་བ་འབུམ་ཕྲག་ཏུ་མ་སྐྱེད་པའི་ཡུམ། །མ་རིག་མུན་སེལ་བསྟན་པའི་སྒྲོན་མེ་དང་།་།དཀོན་མཆོག་ཐུགས་རྗེའི་དཔལ་ལས་ལེགས་འཁྲུངས་པའི། །དཀོན་མཆོག་འཕྲིན་ལས་བཟང་པོ་དེ་ལ་འདུད། །—77—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར། ་གཞོན་ནུ་ཡིད་འོང་ཞབྲུངས་པ་ལ། །དགའ་ལྡན་གནས་ནས་ལྷའི་བུས། །མེ་ཏོག་སོགས་ཀྱིས་ལེགས་མཆོད་པས། །ས་ཕྱོགས་དེ་ཡང་མཆོད་རྟེན་འགྱུར། །ཡིད་འོང་གཟུགས་མཛེས་མདངས་ལྡན་པ། །སྤྲིན་དཀར་སྟེང་ནས་གློག་འགྱུའམ། ། ་ཡང་ན་དམིགས་མེད་ཐུགོས་རྗེ་ཡིས། །པད་དཀར་བསྡུས་ནས་གྱན་པ་འདྲ། །གཞོན་ནུ་དེའི་གསུང་སྙན་གྱིས། །དྲི་ཟའི་གླུ་དབྱངས་ཟིལ་གྱིས་མནན། །ཐུབ་པའི་བསྟན་པ་མ་འགྲིབ་པ། །ཡར་ངོའི་ཟླ་བཞིན་འཕེལ་བ་མཚར། །བྱམས་པའི་འོད་དང་ལྡན་པའི་མ་མས་བསྐྱེད་བསྲིང་ཚུལ་སྟན་པ་ནི། དེ་ཡང་འདི་ལྟར་ཐོས་ཏེ། སྲས་རྒྱལ་བུ་དོན་གྲུབ་བཙས་ནས་ཞག་བདུན་ན་ཡུམ་འདས་པ་བཞིན་དུ། དགུང་ལོ་གསུམ་ལོན་པ་ན་ཡུམ་འདས། ལྔ་ལོན་པ་ན་ཡབ་ཀྱང་འདས། དེ་དུས་ཉེ་བ་ཀུན་གྱིས་ཟངས་མོ་ཆེ་འདི་བུ་འདི་ལ་ཞོགགཞན་དངོས་པོ་རྣམས་ཡབ་ཀྱི་དགེ་རྩ་ལ་གཏོང་བྱས་པས། ང་ལ་ཅང་མི་དགོས་ཐམས་ཅད་པའི་དགེ་རྩ་ལ་ཐོང་གསུངས་ནས། དངོས་པོ་གང་འདུག་ཡབ་ཀྱི་དགེ་རྩ་ལ་—78—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།བཏང་། སེམས་དཔའ་ཆེན་པོ་ཡུམ་གྱི་ཨ་ཕྱི་ཆོས་ཉིད་འདྲེན་གྱི་སར་ཁྲིད་དེ་དགུང་ལོ་ལྔ་པ་ནས་དགུའི་བར་དུ་གསོས། དེ་བར་བྱ་ན་ཡང་མ་ཆག་པར་བྱིན།གཅེས་སྤྲས་དང་བརྩེ་གདུང་ཆེན་པོས་བསྐྱངས་པས་ཤིན་ཏུ་དྲིན་ཆེ་བ་ཅིག་བདོག་གསུངས།རྒྱལ་སྲས་དེའི་སྐུ་ལུས་དང་། །ཀུན་ལ་སྙོམས་པའི་ཐུགས་རྗེ་དང་། །ཞབས་ཏོག་བྱས་པའི་དགེ་བ་གསུམ། །ཕན་ཚུན་འགྲན་པ་བཞིན་དུ་འཕེལ། །དང་པོ་ཉིད་ནས་ཐེག་པ་ཆེན་པོའི་རིགས་སད་ཚུལ་སྟོན་པ་ནི།སྦྱོར་བའི་སྔོན་དུ་སྙིང་རྗེ་དང་། །མོས་པ་དང་ནི་བཟོད་པ་དང་། །དགེ་ལ་ཡང་དག་སྤྱོད་པ་ནི། །རིགས་ཀྱི་རྟགས་སུ་ངེས་པར་བཤད། །ཅེས་གསུངས་པ་ལྟར། སེམས་དཔའ་ཆེན་པོ་འདི་ནི་འཁྲུངས་མ་ཐག་ནས། ཞི་བ་དང་། དུལ་བ་དང་། ངེས་པ་དང་། ཡིད་གཞུངས་པ་དང་། སྙིང་རྗེ་ཆེན་པོའི་ངང་ཚུལ་དང་ལྡན་ཞིང་བུ་ཆུང་གི་སྤྱོད་པ་ལས་འདས་པ་ཞིག་བྱུང་སྟེ་དེ་ཡང་སྐྱེ་བ་དཔག་ཏུ་མེད་པའི་གོང་རོལ་ནས་ཚོགས་གཉིས་ཆུ་བོའི་རྒྱུན་བཞིན་གོམས་པའི་སྟོབས་ཀྱིས། བུ་ཆུང་སྨྲ་ཤེས་ཙམ་གྱི་དུས་ན་ཉིན་གཅིག་ཡུམ་གྱི་པང་ན་བཞུགས་དུས། རླུང་པོ་འཁོར་བྱེད་པ་ཅིག་གིས་ཤིང་ལོ་གཅིག་ནམ་མཁའ་ལ་ཁྱེར་སོང་བ་གཟིགས་ནས་དྲག་ཏུ་བཤུམས་པ་ལ། ཡུམ་གྱི་ཅི་བྱུང་དྲིས་པས། དེ་ལ་ཕྱག་—79—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།མཛུབ་བཙུགས་ནས། སེམས་ཅན་ཅིག་ནམ་མཁའ་ལ་ཁྱེར་སོང་གསུངས་པ་དང་།སེམས་ཅན་མ་ཡིན་ཤིང་ལོ་ཡིན་བྱས་པས་བཤུམས་པའི་འཕྲོ་བཅད་ཅེས་པ་དང་།བ་མོ་འབྱུང་དུས་སྔ་དྲོ་ཅིག་སྒོར་བཞུད་ནས་གོས་མེད་པར་སྒྲེན་མོར་བྱུང་བས།ཡབ་ཀྱི་གོས་གར་སོང་བྱས།ཎ སྙིང་རྗེ་བའི་འཁྱགས་པ་དེ་འདྲ་ལ་གཡོགས་ནས་ཡོད་ཟེར་ཁྲིད་ནས་ལྟར་ཕྱིན་པས། སྔོམ་པས་གང་བའི་ཤོ་ཕུང་བ་མོ་སྐྱ་ཁད་པ་ཞིག་ལ་གོས་གཡོག་པ་མཐའ་ལ་རྡོས་མནན་བྱས་འདུག་ཟེར། གཞོན་ནུའི་དུས་ན་བདག་པས་གཞན་གཅེས་པའི་བྱང་ཆུབ་ཀྱི་སེམས་དེ་ལྟ་བུ་དང་། ཡང་ན་བསྒོམ་བྱེད་པ་ཡིན་ཟེར་ནས་སྐུ་རྣམ་སྣང་གི་ཆོས་དྲུག་ལྡན་དུ་བཅས་ནས་ཉིན་མཚན་བདེ་སྟོང་ཏིང་ངེ་འཛིན་གྱིས་དུས་འདའ་བ་བྱུང་ཞེས་གྲག་གོ །བཤུམ་པའི་དུས་ན་དཔེ་ཆ་ཤོག་འཁྱར་ཕྱག་ཏུ་གཏད་པ་དང་། ཤིན་ཏུ་མཉེས་ཤིང་བཞུམ་འཕྲོ་ཆདོ་པ་དང་། བྱིས་པ་གཞན་མིས་བརྡུངས་ཙ་ན་བཤུམ་པ་ཞིག་ཡོད་ཅེས་སྤྲུ།གབ།་བསྡོ། །འཇམ་དཔལ་དབྱངས་དོན་ཡོད་རྒྱལ་མཚན་པས་ས་སྐྱར་གདན་དྲངས་དུས་འཕྲོས་པའི་གསུང་གླེང་བྱུང་དུས་སུ། གོང་གི་དེ་ལྟ་བུ་རྣམས་ཐོས་ཏེ་བདེན་ལགས་སམ་ཞུས་པས། དེ་ལྟར་གྲགས་གདའ་ཏེ་བདག་རང་གི་ནི་མི་དྲན་ལགས་ཞུས། དྲན་ཙམ་ན་ཆོས་ལ་གཞན་གྱི་ཐུ་ཡུགས་ལ་སོགས་མི་གུས་པ་བྱས་ཙ་ན་མི་བཟོད་པ་སྐྱེ་ཞིང་། དང་པོ་བྱིས་པའི་དུས་རང་ནས་ཁོང་ཁྲོ་ཤས་ཆུང་ཤིང་སྙིང་རྗེ་ཆེ་བ་གཞན་གྱི་དགེ་བ་ལ་རྗེས་སུ་ཡི་རང་ཁ་ཚིག་མིན་པར་སྐྱེ་བ་ཞིག་ཡོད། དེ་སྟོབས་ཀྱིས་སུ་ལའང་ཛིག་ངན་སྨྲ་མི་ནུས། ང་ཆུང་ཆུང་གི་དུས་སུ་ས་སྐྱར་ཀར་ཕུབས་ཀྱི་སྒོར་ཙར་མི་ཅིག་གི་དོན་མེད་པར་མགོ་ལ་བརྒྱབ་པས་སྐྲང་འབུར་ཆེན་—80—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།པོ་བྱུང་ཡང་ཁོང་ཁྲོ་མ་སྐྱེས་གསུངས་པ་དང་། བྱིས་པ་གཞན་དང་རྩེ་བ་ན།གཞན་ཕམ་ནས་ངུས་ན་བདག་མི་བཟོད་ཅིང་། རང་ཕམ་ཡང་མྱ་ངན་ཙམ་མེད་པ་ཡོད་གསུངས་པ་དང་། རྩྭ་ཤིང་འཐུ་རུ་ཆས་དུས་གྲོགས་ཀྱིས་རྙེད་ན་རང་གི་མ་རྙེད་ཀྱང་མི་སྡུག་རང་གི་རྙེད་ཀྱང་གྲོགས་ཀྱིས་མ་རྙེད་ན་ཁོང་ཚོ་ལ་ཕ་མ་སོགས་ཀྱིས་འཐབ་ཏུ་ཡོང་བསམ་ནས་རེས་འགའ་རང་གི་རྙེད་པ་ནས་བྱིན་རེས་འགའ་འཐུ་རོགས་བྱས་གསུང་བ་དང་། བྱིས་པའི་དུས་རྩེ་མོས་ཕེར་ཙམ་ན་མཆོད་རྟེན་བཞེངས་པ་དང་། ཆོས་འཆད་པ་དང་སྒོམ་བྱེད་པ་ལ་སོགས་དགེ་བའི་ཕྱོགས་ཀྱིས་དུས་འདའ་བ་ཞིག་ཡོད་གསུང་ཞེས་ཐོས་སོ། །སྐྱེ་བ་དཔག་ཏུ་མེད་པའི་གོང་རོལ་ནས། །ཚོགས་གཉིས་ཆུ་བོའི་རྒྱུན་བཞིན་གོམས་པའི་མཐུས། །གཞོན་ནུའི་དུས་ནས་སྟོང་ཉིད་སྙིང་རྗེ་འབྱོངས། །ཟས་གཙང་སྲས་པོ་དེ་དང་འགྲན་པ་འདྲ། །ཕ་ཡུལ་སྤངས་ནས་རབ་ཏུ་བྱུང་བའི་ཚུལ་སྟོན་པ་ནི། །གཉེན་གྱི་ཕྱོགས་ལ་འདོད་ཆགས་ཆུ་ལྟར་གཡོ། །དགྲའི་ཕྱོགས་ལ་ཞེ་སྡང་མེ་ལྟར་འབར། །བླང་དོར་བརྗེད་པའི་གཏི་མུག་མུན་ནག་ཅན། །ཕ་ཡུལ་སྤོང་བ་རྒྱལ་སྲས་ལག་ལེན་ཡིན། །—81—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ ་གྱི་གསུང་སྐོར།ཅེས་གསུངས་པ་ལྟར་ཕྱག་ལེན་ལ་བཏབ་སྟེ། དེ་ཡང་འདི་ལྟར་ཐོས་ཏེ། ཨ་ཕྱིའི་ས་ན་བཞུགས་དུས་ཕྱུགས་ལུག་འཚོ་བ་ལ་བྱོན་ཅིང་། ཨ་ཕྱི་ལ་ཁྲལ་འབབ་པ་ལ།ར་ལུག་བསད་ཀྱིན་ཧོར་འདྲ་ལ་ཤ་སྤྲོད་པ་དགོས་པ་བྱུང་བས། ར་ལུག་གསོད་སར་ཁྲིད་པའི་དུས་བཞུམས་ཤིང་འཆང་ནས་སྙིང་རྗེ་བ་ཡིན་མོད་གསུངས་ཏེ།ཡུན་རིང་པོར་འཁྲིད་དུ་མི་འཇུག་པར་བརྒྱལ་བརྒྱལ་དུ་བཤུམས་ཀྱང་། དབང་མེད་དུ་ཁྲིད་ཀྱིན་བསད་པ་ལན་མང་རབ་བྱས་པས། ཨ་ཕྱིས་བྱམས་པོ་བྱས་ཀྱང་།དེ་ལྟ་བུ་ལ་ཡིད་འབྱུང་ཞིང་སྐྱོ་བ་སྐྱེས་ཏེ། དགུང་ལོ་དགུ་བཞེས་པའི་དུས་སུ།ཕྱུགས་ལུག་འཚོ་ས་ནས་བྲོས་ཏེ། ཡབ་ཀྱི་ཕ་སྤུན་བུ་སྟོན་པ་རིན་ཆེན་བཀྲ་ཤིས་ཀྱི་སར་བསམ་གླིང་དུ་བྱོན་ཏེ། ཡི་གེ་འབྲི་འདོན་ལ་སོགས་པ་བསླབ་པས། རིག་པའི་གནས་རྣམས་མཐོང་པ་ཙམ་གྱིས་ཤེས་པ་བྱུང་བས། ཀུན་གྱི་འདི་ནི་ཕལ་པ་ཞིག་མ་ཡིན་ངེས་ཞེས་གླེང་བ་བྱུང་ཞེས་གྲག་གོ །དེ་ནས་སངས་རྒྱས་ཀྱི་བསྟན་པ་རབ་ཏུ་བྱུང་བས་འཛིན་པར་དགོངས་ནས་དགུང་ལོ་བཅུ་བཞི་པ་སྤྲེའུའི་ལོ་ཟླ་བ་དྲུག་པའི་ཚེས་བརྒྱད་ཀྱི་སྔ་དྲོའི་ཆ་ལ་བསམ་གླིང་པའི་གདུང་རྒྱུད་བླ་མ་དཔལ་འབར་བས་མཁན་པོ་མཛད། དེའི་གཅུང་པོ་མཁན་པོ་རིན་ཆེན་དཔལ་བཟང་པས་སློབ་དཔོན་མཛད། གྲིབ་ཚོད་པ་དགེ་སློང་རིན་ཆེན་རྡོ་རྗེས་མཛད། བསྟན་པ་རིན་པོ་ཆེའི་སྒོར་ཞུགས་ནས།བཟང་པོ་དཔལ་ཞེས་མཚན་གསོལ་ལོ། །དེའི་ཉིན་པར་སྔར་མེད་པའི་དྲི་ཞིམ་པོས་ཁྱབ་པ་དང་། རོལ་མོའི་སྙན་པ་གྲགས་པ་དང་། མེ་ཏོག་གི་ཆར་འབབ་པ་ལ་སོགས་པ་ཀུན་གྱིས་ཐུན་མོང་དུ་གྲུབ་པར་བྱུང་ཞེས་གྲག་གོ །—82—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།རྒྱལ་བས་རྒྱལ་སྲིད་སྤངས་པ་བཞིན། །རྒྱལ་སྲས་ཕ་ཡུལ་རབ་སྤངས་ཏེ། །རྒྱལ་བའི་བསྟན་པ་རྒྱས་མཛད་ཕྱིར། །རྒྱལ་བའི་བསྟན་ལ་ཞུགས་པའི་ཚེ། །སྔར་མེད་སྤོས་ཀྱི་དྲི་ཞིམ་རྣམ་པར་ལྡང་། །རོལ་མོའི་སྒྲ་སྙན་ནམ་མཁའ་དགོད་པ་འདྲ། །ལྷའི་མེ་ཏོག་ཆར་པ་བཞིན་དུ་འབབ། །སྤྲིན་ཆེན་རྣམས་ཀྱང་བླ་རེ་བྲེས་པ་མཚར །དེ་ལྟ་བས་ན་བྱང་ཆུབ་ཀྱི་སེམས་གཉིས་གོམས་པའི་ཕན་ཡོན་བསྔགས་པ་དང་། ཕ་ཡུལ་སྤངས་པ་དང་རབ་ཏུ་བྱུང་བའི་ཡོན་ཏན་བསྔགས་པ་ལ་སྦྱར་བར་བྱའོ། །རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར་ལས་དུག་གསུམ་གྱི་འབྱུང་གནས་ཕ་ཡུལ་སྤངས་པའི་ཕྱག་ལེན་གྱི་ལེའུ་སྟེ་དང་པོའོ།། །།—83—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།རྙེད་དཀའ་བའི་དལ་འབྱོར་ཐོབ་པ་དོན་ཡོད་པར་བྱ་བའི་ཕྱག་ལེན་སྟོན་པ་ནི།དལ་འབྱོར་གྲུ་ཆེན་རྙེད་དཀའ་ཐོབ་དུས་འདིར། །བདག་གཞན་འཁོར་བའི་མཚོ་ལས་བསྒྲལ་བྱའི་ཕྱིར། །ཉིན་དང་མཚན་དུ་གཡེལ་བ་མེད་པར་ནི། །ཉན་སེམས་སྒོམ་པ་རྒྱལ་སྲས་ལག་ལེན་ཡིན།་ །ཞེས་གསུངས་པ་ལྟར་ཕྱག་ལེན་བཏབ་སྟེ། དང་པོ་རབ་ཏུ་བརྩོན་པའི་དེད་དཔོན་གྱིས་ཐོས་བསམ་གྱི་གྲུར་ཞུགས་ཏེ། གསུང་རབ་རྒྱ་མཚོའི་གླིང་ནས་མཁྱེན་གཉིས་ཀྱི་ནོར་བུ་བླངས་ཚུལ་སྟོན་པ་ནི།དེ་ཡང་འདི་ལྟར་ཐོས་སོ། །སྟོན་པ་རིན་ཆེན་བཀྲ་ཤིས་ཀྱིས་ཡི་གེ་འབྲི་འདོན་བཙུན་པ་བྱེད་པ་བཤད་གསར་ལ་སོགས་པའི་གྲོགས་བྱས་པས་དྲིན་ཆེ་བར་དགོངས་ནས། ཞིང་ཁང་རྣམས་ཀྱང་ཨ་ཁུ་ལ་གནང་སྟེ། འཇིག་རྟེན་གྱིས་བྱ་བ་ལ་སྙིང་པོ་མེད། ངའི་ཞིང་དང་ཉིད་རང་ལ་གང་ཡོད་ཀྱིས་མི་ཕོངས་ཙམ་ཡོད་མཆི། གལ་ཏེ་མ་འདང་ན་ངས་བསོད་སྙོམས་བྱས་ནས་ཀྱང་སྐྱོང་བ་ཡིན། སེམས་ལས་མི་འཚལ་ཅེས་ཞལ་ཏ་མཛད་ནས། སངས་རྒྱས་ཀྱི་བསྟན་པ་བཤད་སྒྲུབ་གཉིས་ཀྱིས་འཛིན་པ་ལ། བཤད་ཉན་གྱིས་ལུང་གི་ཆོས་འཛིན་སྒོམ་སྒྲུབ་ཀྱིས་རྟོགས་པའི་ཆོས་འཛིན་པར་དགོངས་ནས་དགུང་ལོ་བཅོ་ལྔ་པའི་དུས་བྱ་ལོ་ལ།—84—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།བོ་དོང་ཨེ་བསམ་གླིང་པའི་དགོན་ལག་ཡིན་པའི་སྟོབས་ཀྱིས། ཨེའི་ཆོས་གྲྭ་ཆེན་པོར་བྱོན་ཏེ། བླ་མ་ཀུན་དགའ་རྒྱལ་བའི་དྲུང་དུ་དང་པོར་མངོན་པ་ཀུན་ལས་བཏུས་ལ་ནན་ཏན་མཛད། དེ་ཡང་དང་པོ་ནས་དུལ་བ་དང་ཞི་བ་དང་བཟོད་པ་དང་བྱམས་པའི་ངང་ཚུལ་དང་ལྡན་པས། གྲོགས་ཀྱི་སློབ་གཉེར་ལ་འགྲན་ཟླ་དང་ཕྲག་དོག་གི་དམིགས་རྐྱེན་དུ་མི་འགྱུར་བར་བྱ་བའི་ཕྱིར། གཞན་ལས་བློ་གྲོས་ཀྱིས་ནུས་པ་ཆུང་ཞིང་དམན་པའི་ཚུལ་བཟུང་ཡང་། སྐྱེ་བ་དཔག་ཏུ་མེད་པའི་གོང་རོལ་ནས་གོམས་པའི་ཕྱིར། གཞན་གྱི་ལོ་མང་པོའི་བར་དུ་འབད་པ་བས་མཁས་པར་གྱུར་ཏེ། དེ་དུས་འཇམ་དབྱངས་རོང་པ་ཉི་མ་རྒྱལ་མཚན་བྱ་བ་ན་རེ། མང་ཇའི་ཚོགས་གྲལ་དུ། ཉིད་བཙུན་ཆུང་བཟང་པོ་དཔལ་དང་བཅས་པའི་བློ་གསར་བ་རྣམས་ལ་ང་འདྲི་བ་བྱ་རྒྱུ་ཡོད་དོ། །མངོན་པ་ནས་ཟང་ཟིང་མེད་པའི་ཚོར་བ་སྡུག་བསྔལ་བྱ་བ་ཅིག་བཤད་འདུག་སྟེ། ཟང་ཟིང་མེད་པའི་ཚོར་བ་ཡིན་ན་སྡུག་བསྔལ་ཡིན་པའི་དམ་བཅའ་བུད་ཟེར། འདི་ལ་ལན་ཐོབ་ཟེར་བ་ལ། འདི་ལ་གཞན་གྱིས་ནི་ལན་གང་ཡང་མ་བྱུང་། དེ་ལྟ་བུ་འབྱུང་བར་གཞུང་རང་ནས་ཉན་ཐོས་དགྲ་བཅོམ་པ་འགའ་ཞིག་ལ་ཟང་ཟིང་ནི་མེད་ཀྱང་ལས་ཀྱི་ནུས་པ་མཐོང་བ་ཡིན་ཞེས་སྡུག་བསྔལ་འབྱུང་བར་བཤད་ཡོད་དགོངས་ནས། དེ་ལུགས་ཀྱི་སྒྲུབ་བྱེད་འགལ་སྤོང་གསུངས་པས། མཁས་པ་ཐམས་ཅད་ངོ་མཚར་བར་གྱུར་ཏེ། བླ་མ་ནམ་བཀྲ་བ་བྱ་བ་ན་རེ། ཉིད་ཐོགས་མེད་དངོས་སུ་འདུག ཐོགསམེད་གཉིས་པ་ཡིན་གསུང་ལ་མཆོད་པར་མཛོད་ཟེར་བས། མཆོད་པར་མཛད་ནས་ང་ཐོགས་མེད་གཉིས་པ་ཡིན་གསུངས་པས། དུས་དེ་ནས་བོ་དོང་ཐོགས་མེད་ཅེས་མཚན་ཡོངས་སུ་གྲགས་སོ། །གཡིན་ཡང་བྱམས་པའི་ཆོས་ལྔ། ས་སྡེ་ལྔ་སྡོམ་རྣམ་—85—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།གཉིས། པྲ་ཀར་ར་ཎ་སྡེ་བརྒྱད་རྣམས་ཀྱི་ཚིག་དོན་ལ་མཁས་པ་འཕགས་པ་ཐོགས་མེད་ལྟ་བུར་གྱུར། བྱང་ཆུབ་སེམས་དཔའི་སྤྱོད་འཇུག་བསླབ་བཏུས་རྣམས་དང་། དབུ་མ་རིགས་པའི་ཚོགས་དྲུག་ལ་སོགས་པ་དབུ་མའི་བསྟན་བཅོས་རྣམས་དང་། མདོར་ན་ལུང་གི་ཆོས་ཐམས་ཅད་ཀྱི་ཚོག་དོན་ལ་མཁས་པ།འཕགས་པ་ཀླུ་སྒྲུབ་ལྟ་བུར་གྱུར་ནས། དཔལ་ལྡན་ས་སྐྱར་བྱོན་ཏེ།་ མཁས་པ་ཆེན་པོ་བླ་མ་གཞོན་རྒྱལ་བྱ་བའི་དྲུང་དུ་སྡེ་བདུན་མདོ་དང་བཅས་པ་ལ་མཁས་པ་སྦྱངས་ཤིང་། གཙོ་བོར་ཚད་མ་རྣམ་ངེས་ལ་ཐུགས་སྦྱོང་མཛད་ཅིང་། ཆོས་མཆོག་རྒྱན། ལྷ་དབང་བློ། ཤཱཀྱ་བློ་ཛྙ་ན་ཤྲཱི་ལ་སོགས་པའི་འགྲེལ་པ་ཆེན་པོ་རྣམས་ཀྱི་ཚིག་དོན་ལ་མཁས་པ་དཔལ་ཆོས་ཀྱི་གྲགས་པ་ལྟ་བུར་གྱུར་ཏེ། དེ་དུས་སེམས་དཔའ་ཆེན་པོའི་ཞལ་ནས།ལེ་ལོའི་དབང་གིས་ཤས་ཆེར་མ་འབད་ཀྱང་། །འོན་ཀྱང་ཁོ་བོའི་བློ་དང་ཕྲད་པ་ན། །ཤེས་བྱའི་ཚིག་དོན་ལྷན་ཅིག་དམིགས་ངེས་ཡིན། །ཞེས་གནྡ།ངས་སོ་ཞེས་གྲག་གོ །རབ་ཏུ་བརྩོན་པའི་དེད་དཔོན་གྱིས། །ཐོས་བསམ་གཉིས་ཀྱི་གྲུར་ཞུགས་ཏེ། །གཞུས་ལུགས་རྒྱ་མཚོ་ཆེན་པོ་ནས། །མཁྱེན་གཉིས་ནོར་བུ་བླངས་པ་མཚར། །ལུང་རིགས་ཀྱི་མཆེ་སྡེར་དང་ལྡན་པའི་རི་དྭགས་དབང་པོས་ཕས་རྒོལ་གྱི་གླང་པོ་བཅོམ་ཚུལ་སྟོན་པ་ནི་འདི་ལྟར། རིགས་པ་དང་གྲོལ་བར་སྨྲ་བའི་སྤོབས་—86—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།པ་ཐོགས་པ་མེད་པས་ཐེ་ཚོམ་གྱི་ཚོགས་བསྒྲལ་བར་ནུས་པ་གྲུབ་མཐའ་རྒྱ་མཚོའི་ཕ་རོལ་ཏུ་ཕྱིན་པ་སྒྲུབ་པ་དང་། སུན་འབྱིན་གྱི་ཆ་ལ་སྙེངས་པ་མི་མངའ་བ ཇི་ལྟ་བ་དང་ཇི་སྙེད་པའི་དོན་ལ་དབང་འབྱོར་པས་ཆོས་དང་ཆོས་མ་ཡིན་པ་ན་རྣམ་པར་འབྱེད་པ་ལ་མཁས་པའི་མཁས་པ་ཆེན་པོ་དེས།དགུང་ལོ་ཉེར་གསུམ་བཞེས་པའི་དུས་སུ་གཙང་ཕྱོགས་ཀྱི་ཆོས་གྲྭ་ཀུན་དུ་གྲྭ་བསྐོར་མཛད་ནས། ལྟ་བ་ལོག་པར་འཛིན་པའི་རྒོལ་བ་ངན་པ་རྣམས་ལུང་རིགས་ཀྱིས་སུན་ཕྱུངས་ཏེ་སྤོབས་པ་མེད་པར་བྱས། ལྟ་བ་ཕྱིན་ཅི་མ་ལོག་པར་འཛིན་པ་རྣམས་མཐུན་ཕྱོགས་སུ་བསྡུས་པས། ཀུན་ཁ་མཐུན་པར་གྲྭ་སྐོར་བ་བྱུང་བ་ལ་ཀུན་ལས་ཤེས་རབ་ཆེ་བ་དང་། སྟོན་པ་བཟང་བ་མ་བྱུང་ཞེས་གླེང་བ་བྱུང་ངོ་ཞེས་གྲག་གོ །དེས་ན་སྡེ་སྣོད་འཛིན་པ་གནམ་ཀྱི་སྐར་མ་ཙམ་ཕྱི་ནང་དུ། སེམས་དཔའ་ཆེན་པོ་ཉིད་ཉི་མའི་དཀྱིལ་འཁོར་ཤར་བ་ལྟ་བུར་གྱུར་ཏེ། མཁས་པའི་གྲགས་པས་སའི་སྟེང་ཐམས་ཅད་ཁྱབ་པར་མཛད། ལུང་རིགས་ཀྱི་བགྲོ་གླེང་མཛད་པའི་ཚེ་ན། བྱམས་པ་རྗེས་འབྲང་དང་བཅས་པའི་གདན་ས་ང་ཡིན། ཀླུ་སྒྲུབ་རྗེ་འབྲང་དང་བཅས་པའི་གདན་ས་ང་ཡིན། ཆོས་གྲགས་རྗེས་འབྲང་དང་བཅས་པའི་གདན་ས་ང་ཡིན་གསུངས་ནས། ཐུགས་ངར་མཛད་པ་ཅིག་ཡོད་ཅེས་གྲགས་སོ་རྣམས་གསུང་ངོ་། །དུས་ཕྱིས་འགོལ་བའི་དུས་སུ་མཚན་ཉིད་པའི་གསུང་གླེང་བྱུང་བའི་ཚེ། འོ་སྐོལ་ཡང་དགོང་མོ་ཐལ་འགྱུར་འཕེན་ལེན་བྱེད་རྩ་ན་རིག་པ་ངར་པ་ཅིག་བདོག་གསུངས།—87—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།རི་དྭགས་དབུས་ན་སེང་གེ་ཇི་བཞིན་དུ། །མཁས་མང་རྒྱ་ཕྲག་དུ་མ་འདུས་པའི་ཚེ། །ལུང་རིགས་ང་རོས་ཕས་རྒོལ་སྐྲག་མཛད་པའི། །ཕྱོགས་ལས་རྣམ་པར་རྒྱལ་བ་དེ་ལ་འདུ། །དོན་གཉིས་ཀྱིས་ནོར་བུ་བླང་པའི་ཕྱིར་སོ་སོ་ཐར་པའི་ཚུལ་ཁྲིམས་ཀྱི་གྲུ་ཆེན་པོར་ཞུགས་ཏེ། ཐར་པའི་བ་དན་བཙུགས་པའི་ཚུལ་སྟོན་པ་ནི། བསྟན་པ་ལ་ཞུགས་ནས་ཡོངས་སུ་རྫོགས་པ་དགེ་སློང་གི་དངོས་པོར་མ་སྒྲུབ་ན། སོ་སོ་ཐར་པའི་ལས་སྒྲུབ་པ་དང་། ལས་ཀྱི་ཆོ་ག་ལ་མི་དབང་བ་དང་། གསང་སྔགས་ལས་ཀྱང་དགེ་སློང་ལ་བསྔགས་པ་ཆེ་བར་གཟིགས་ནས། དགུང་ལོ་སུམ་ཅུ་པ་བྱི་བའི་ལོ་ཟླ་བ་བཅུ་པའི་ཚེས་དྲུག་གི་སྔ་དྲོའི་ཆ་ལ། མཁན་པོ་བྱང་ཆུབ་སེམས་དཔའ་ཆེན་པོ་རིན་ཆེན་མགོན་དང་། ལས་ཀྱི་སློབ་དཔོན་བླ་མ་ནམ་མཁའ་སངས་རྒྱས།གསང་སྟེ་སྟོན་པ་བླ་མ་ཀུན་དགའ་རྒྱན། གྲིབ་ཚོད་པ་སློབ་དཔོན་ཤཱཀྱ་བྱང་ཆུབ་དད་པའི་དགེ་འདུན་དགེ་སློང་རྒྱལ་མཚན་འབུམ་གྱིས་ཐོག་དྲངས་པ་རྣམས་ཀྱི་དབུས་སུ་ཨེའི་ཆོས་གྲྭ་ཆེན་པོར་བསྙེན་པར་རྫོགས་པར་མཛད་ནས། དགྲ་བཅོམ་པ་ཆེན་པོའི་རྣམ་པར་གྱུར་ཏེ། ངུར་སྨྲིག་འཛིན་པ་ཐམས་ཅད་ཀྱི་ནང་ནས་གཙུག་གི་ནོར་བུ་ལྟ་བུར་འགྱུར་ཏེ།ལམ་མཆོག་སོ་སོ་ཐར་པའི་སྒོར་ཞུགས་ནས། །ཉེས་ལྷུང་དྲི་མའི་ཚོགས་ཀྱིས་རབ་དབེན་ཞིང་། །ཉིས་བརྒྱ་ལྔ་བཅུའི་ཁྲིམས་ཀྱི་འཁོར་གྱིས་བསྐོར། །སེམས་དཔའ་ཁྱེད་ནི་གནས་བརྟན་དགྲ་བཅོམ་འདྲ། །—88—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།གཞུང་ལུགས་ཀྱི་པད་ཚལ་ལེགས་བཤད་ཀྱི་ཚ་ཟེར་གྱིས་ཕྱེས་ཏེ་ཚིག་དོན་ཕུན་ཚོགས་ཀྱི་སྦྲང་རྩིས་བློ་གསལ་གྱི་བུང་བ་ཚིམ་པར་མཛད་ཚུལ་སྟོན་པ་ནི།དེ་ཡང་འདི་ལྟར། ནང་དུ་བདེ་གསལ་མི་རྟོགས་པའི་ཏིང་ངེ་འཛིན་གྱིས་སྒོ་དུ་མ་ཉམས་སུ་མྱོང་བར་བྱེད་པ་དོན་དམ་པར་བྱང་ཆུབ་ཀྱི་སེམས་དང་། སེམས་ཅན་ཐམས་ཅད་ལ་མ་བུ་གཅིག་པ་ལྟར་བརྩེ་བ་བདག་པས་གཞན་གཅེས་པའི་བྱང་ཆུབ་ཀྱི་སེམས་གཉིས་དང་ནམ་ཡང་འབྲལ་བ་མེད་པའི་ངང་ནས། ཕྱི་རུ་བསྟན་པ་བཟུང་བའི་ཕྱིར་བཤད་ཉན་གཡེལ་བ་མི་མངའ་བར་མཛད་དོ། །དུས་ཆོས་ལ་ཕར་ཚད་གཉིས་མངོན་པ་ཀུན་ལས་བཏུས། མདོ་སྡེ་རྒྱན་རྒྱུད་བླ་མ་སྤྱོད་འཇུག་དང་པོ་ཏི་དྲུག་དྲུག་གསུངས། ཞར་ཆོས་ལ་བཀའ་མདོ་རྒྱུད་དང་དེའི་འགྲེལ་པ་འགྲེལ་བཤད། མན་ངག་གི་སྐོར་མཐའ་ཡས་པ་རྣམས།འཇམ་དཔལ་དབྱངས་ཆེན་པོ་དོན་ཡོད་རྒྱལ་མཚན་སྐུ་མཆེད་ཀྱིས་ཐོག་དྲངས་པའི་དགེ་བའི་བཤེས་གཉེན་རྒྱ་མཚོ་ལྟ་བུ་ལ་གསུངས་ཤིང་། བཤད་ཉན་ལ་གནོད་དོགས་ནས་གཤིན་ཆོག་ལ་སོགས་པ་རྣམས་ལ་ཡང་མ་བྱོན་པར། བཤད་ཉན་ལ་བརྩོན་པའི་སྟོབས་དང་། བྱང་ཆུབ་ཀྱི་སེམས་ཀྱི་ནུས་པ་དང་། གཞུང་ལུགས་འཆད་པ་ན་ཚིག་དོན་གསལ་ཞིད་འབྲེལ་ཆགས་པ། ཆད་ལྷག་མེད་ཅིང་རྣ་བར་སྙན་པའི་ཚིག་གིས་བརྡ་འཕྲོད་པས་ངེས་ཤེས་སྐྱེད་པ་ལ་གཞན་ལས་ཕུལ་དུ་ཕྱིན་པའི་ལེགས་པར་བཤད་པའི་གསུང་གི་འོད་ཟེར་གྱིས། ཉན་པ་པོའི་མི་ཤེས་པའི་དྲི་མ་བསལ་ཏེ། བློ་གྲོས་ཀྱི་པད་མོའི་ཟེ་འབྲུ་གསལ་བར་མཛད་པ་ལ་བརྟེན་ནས། གཡུ་ཆུ་བ་སློབ་དཔོན་ཀུན་རིན་བྱ་བ་དཀའ་པོད་བཅུ་གསུམ་བློ་ལ་འཆད་པས་ཐོག་དྲངས་པའི་པོ་ཏི་མང་པོ་མཁྱེན་པའི་དགེ་བའི་བཤེས་གཉེན་དུ་མ་དང་།—89—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།གྲྭ་སྐོར་འཁོར་བའི་སྟོན་པ་དུ་མ་ཞིག་བཏོན་ཅིང་། བསྟན་པ་རིན་པོ་ཆེའི་ཁུར་ཆེན་པོ་འཁུར་བའི་དུས་སུ་དགུང་ལོ་སོ་གཉིས་པ་ཡོས་ལོ་ལ་འཇམ་དཔལ་དབྱངས་དོན་ཡོད་རྒྱལ་མཚན་པ་སྐུ་མཆེད་ཡུམ་དང་བཅས་པ་དང་། བླ་མ་ཀུན་དགའ་རྒྱལ་མཚན་ཀུན་སྤངས་ནམ་མཁའ་གྲགས། བྱང་སེམས་རིན་ཆེན་མགོན་རྣམས་ཀྱིས་རྟ་རའི་གདན་ས་མཛད་པར་ཞུ་བ་གསོལ་བ་ལ། ཞལ་བཞེས་མ་མཛད་པས། བླ་མ་མནུར་པ་ཆོས་འཕགས་རྒྱན་དང་། རིན་པོ་ཆེ་ཤེས་རབ་འབུམ་པས་ཀྱང་གདན་ས་མཛོད་གསུངས་པའི་ཞལ་ཏ་ནན་ཆེན་པོ་མཛད་པ། བླ་མའི་བཀའ་བཅག་པར་གྱུར་དོགས་ནས་ཞལ་གྱིས་བཞེས་ཏེ། བྱང་སེམས་རིན་མགོན་གྱིས་དབུ་མཛད་པའི་བླ་མ་དགེ་བའི་བཤེས་གཉེན་རྣམས་དང་ཤབ་ཚང་པ་ལ་གཏོགས་པའི་དགེ་བཤེས་གྲ་བུ་སློབ་རྣམས་ཀྱིས་ཞུ་འབུལ་བྱས་པས་ཆོས་གྲྭ་ཆེན་པོ་ཨེའི་ཟུར་ཆེན་མཛད་དེ། དགེ་བའི་བཤེས་གཉེན་ནམ་མཁའི་སྐར་མ་ཙམ་གྱི་དབུས་ན། སེམས་དཔའ་ཆེན་པོ་ཉིད་ཟླ་བའི་དཀྱིལ་འཁོར་ཉ་གང་བ་ལྟར་དུ་ནི་མཛེས། མཁས་པ་དང་བཙུན་པ་དང་བཟང་བའི་གྲགས་པས་ཕྱོགས་ཐམས་ཅད་དུ་ནི་ཁྱབ། འཇམ་དཔལ་དབྱངས་ཆེན་པོ་དོན་ཡོད་རྒྱལ་མཚན་སྐུ་མཆེད་ཀྱིས་ཐོག་དྲངས་པའི་དགེ་བའི་བཤེས་གཉེན་རྣམས་ཀྱིས་གཙུག་གི་ནོར་བུ་ལྟ་བུར་ནི་བསྐུར། བྱང་ཆུབ་ཀྱི་སེམས་གཉིས་ནི་ཟླ་བ་ཡར་གྱི་ངོ་བཞིན་དུ་འཕེལ་ཞིང་རྒྱས།འཆད་པ་དང་རྩོད་པ་དང་། རྩོམ་པའི་བྱ་བས་ནི་དུས་འདའ། དབུལ་ཕོངས་ཐམས་ཅད་ལ་ཆོས་དང་ཟང་ཟིང་གི་སྦྱིན་པ་ཆར་བཞིན་དུ་ནི་འབེབས། བསྟན་པ་དང་སེམས་ཅན་གྱི་དོན་ལ་སྐད་ཅིག་ཀྱང་གཡེལ་བ་མེད་པའི་ངང་ནས་རྟ་རའི་གདན་ས་ལོ་བདུན་མཛད་ཅེས་གྲག་གོ །—90—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།མཁྱེན་བརྩེའི་ཚ་ཟེར་ཕྱོགས་བཅུར་འཕྲོས་པ་ཡིས། །མ་རིག་མུན་སེལ་བློ་གྲོས་པད་ཚལ་འབྱེད། །ཤེས་བྱའི་གནས་རྣམས་ཇི་བཞིན་གསལ་བར་སྟོན། །སེམས་དཔའ་ཁྱེད་ནི་ཉི་མའི་དཀྱིལ་འཁོར་འདྲ། །ལེགས་པར་བཤད་པ་ལྡེ་མིག་གིས་གསུང་རབ་རིན་པོ་ཆེའི་གཏེར་མཛོད་ཁ་ཕྱེ་བའི་ཚུལ་སྟོན་པ་ནི། འདི་ལྟར་ཐོས་ཏེ། མངོན་པ་ཀུན་བཏུས་ལ་དཔང་ལོའི་ཊཱིཀྐ་གཞི་བྱས་ནས་བརྗོད་བྱའི་ཚོགས་མང་ཉུང་འདྲ་བ་ལ་འཕྲལ་ཞལ་གསལ་བ་འཆད་བདེ་ཞིང་གོ་སླ་བ། ཁྱད་པར་དུ་ལས་དང་པོ་ལ་ཕན་པ་ཞིག་བྱ་དགོས་དགོངས་པ་ལ། དཔང་ལོའི་ཊཱིཀྐ་ལ་གནོད་དོགས་ནས་མ་མཛད། སྔ་གཞུད་ལ་མཆན་ཞིབ་པོ་ཞིག་བཏབ་གསུངས། དེ་དུས་ཕར་ཚད་གཉིས་ལའང་ཊཱིཀྐ་བྱས་ན་ལེགས་རབ་ཡོང་བར་གདའ་སྟེ། སྒྲོས་གསར་རྙིང་དང་དེ་འདྲའི་ཆགས་སྡང་གི་རྐྱེན་དུ་གྱུར་དོགས་ནས་མ་བྱས་པར་ཕར་ཕྱིན་གྱི་གཞུང་ལ་མཆན་ཅིག་བཏབ་གསུངས།དགུང་ལ་ས་བརྒྱད་པ་ལ་འཇམ་དབྱངས་དན་ཡད་པས་བསྐུལ་ནས།མདོ་སྡེ་རྒྱན་ལ་ཊཱིཀྐ་མཛད། ཁོང་གིས་བསྐུལ་ནས་སྦྱར་བྱས་ན། སྟོང་སོབ་ཏུ་སོང་དོགས་ནས་མ་བྱས། འདི་ལ་དཀའ་ལས་ཀྱང་ཆེ་རབ་བྱས་ནས་བརྩམས་ཏེ།ལེགས་རབ་ཅིག་བྱུང་ནས་འདུག་གསུངས། དེའི་རྗེས་ལ་རྒྱུད་བླ་མའི་ཊི་ཀཱ་མཛད། དེའི་རྗེས་ལ་སློབ་དཔོན་གྲུབ་རྒྱལ་བའི་དོན་དུ་སྤྱོད་འཇུག་གི་ཊཱིཀྐ་མཛད།དཔང་ལོའི་དྲུང་དུ་སྤྱོད་འཇུག་སུ་མཁས་ཀྱི་གླེང་མོ་བྱུང་བས། ལ་ལ་ན་རེ། ཀྱི་སྟོན་པ་མཁས་ཟེར། དཔང་ལོའི་གསུང་ནི་མི་མཁས། སྤྱོད་འཇུག་ལ་བོད་གངས་—91—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ཅན་གྱི་ཁྲོད་ན་རྒོད་ཚངས་པ་དང་། གུ་རུ་ཐོགས་མེད་གཉིས་ལས་མཁས་པ་མེད།སྤྱོད་འཇུག་གི་དོན་ཐམས་ཅད་ཁོང་གཉིས་ཀྱི་རྒྱུད་ལ་ལྡན་པ་ཡིན་གསུང་ཞེས་གྲག་གོ །བཤད་ཉན་མཛད་དུས་སློབ་དཔོན་དང་མཆེད་གྲོགས་འགའ་རེས།ཕྱག་རྫས་སྲབ་པ་ལ་གྲྭ་བ་མང་པོ་སྐྱོང་དགོས་པས་ལག་ལེན་སྐོར་རྣམས་སྐྱོང་བར་ཞུ་ཞེས་ཞུས་པས། ལག་ལེན་སྐྱོང་ན་ངའི་ལག་ལེན་དེ་འདི་ལྟ་བུ་ཞིག་ཡིན་ཏེ་དགོངས་ནས་རྒྱལ་སྲས་རྣམས་ཀྱི་ལག་ལེན་བཤད་པར་བྱ་ཞེས་ལག་ལེན་བཤད། བཤད་པར་བྱ་ཞེས་ལག་ལེན་གྱི་སྒྲ་ལ་བརྟེན་ནས་རང་གཞན་ཐམས་ཅད་རྒྱལ་སྲས་ལག་ལེན་ལ་འཇུག་པའི་ཕྱིར་རྒྱལ་སྲས་ལག་ལེན་མཛད།བརྩམས་ཟིན་ནས་ཞུ་དག་ལ་ཁང་ཐོག་བྱོན་ཏེ་མདུན་ན་བཞག་ཡོད་པའི་དུས།རླུང་ཆེན་པོ་ཅིག་བྱུང་ནས་ཁྱེར་སོང་བས་ཤོག་བུ་གཅིག་ཀྱང་མ་རྙེད། དེ་ནས་ཡང་བློ་ལ་གསལ་ལེ་འདུག་པས་ལྡབ་ནས་བྲིས། དེ་ཕྱོགས་ཐམས་ཅད་དུ་དར་བ་འདིའི་རྟེན་འབྲེལ་ཡིན་པ་འདྲ་གསུངས། དེའི་དུས་སུ་སྙུང་པོ་ཅིག་བྱུང་བ་ལ་གྲྭ་པ་རྣམས་ཀྱིས་ཞལ་ཏ་འཇོག་པ་ཞུ་ཞུས་པས་ངའི་ཁ་ཆེམས་རྒྱལ་སྲས་ལག་ལེན་ཡིན་གསུང་ཟེར། དེ་ནས་ཐམས་ཅད་ཀྱིས་སྐུ་རིམ་རྒྱ་ཆེན་པོ་བསྒྲུབས་ཤིང་གསོལ་བ་བཏབ་པས་བསྟན་པ་དང་སེམས་ཅན་གྱི་དོན་ལ་ཡུན་རིང་དུ་བཞུགས་སོ། །བརྩམ་ཆོས་ཐོར་བུ་བ་མཛད་པ་ལ་འཇུག་པ་སེམས་བསྐྱེ་དབུ་མ་ལུགས་ཀྱི་སེམས་བསྐྱེད། སྨྱུང་གནས་རྣམས་ཀྱི་ཆོ་ག་བློ་སྦྱོང་། རྟེན་འབྲེལ་སྙིང་པོ་སྐྱིད་སྡུག་ལམ་ཁྱེར་རྣམས་ཀྱི་ཁྲིད་ཡིག །བླ་མ་དང་བླ་མ་བརྒྱུད་པའི་བསྟོད་པ། རྒྱལ་བ་དང་རྒྱལ་བའི་སྲས་ལ་བསྟོད་པ། རང་ལ་བསྐུལ་བ་དང་གཞན་ལ་གདབས་པ་སྔ་རྟིང་ཡི་གེར་ཐེབས་པ་ལ་བརྒྱ་དང་བཅུ་གསུམ་མཛད་དེ།—92—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།སྣ་ཚོགས་རིན་ཆེན་གཏེར་ཁ་ཕྱེ་བ་ལྟར། །དོན་མང་གཞུང་ཉུང་འདུས་པ་གསལ་བར་སྟོན། །སྡེབ་ལེགས་བསྟན་བཅོས་རྩོམ་པའི་མཆོག་ཏུ་གྱུར། །མཁས་པ་དཔའ་བོ་དེ་དང་འགྲན་པ་འདྲ། །དེ་བས་ན་ཐོས་བསམ་སྒོམ་གསུམ་འཆད་རྩོད་རྩོམ་གསུམ་གྱི་ཕན་ཡོན་བསྔགས་པ་ལ་སྦྱར་བར་བྱ་ཞིང་།རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར་ལས་རྙེད་པར་དཀའ་བའི་དལ་འབྱོར་ཐོབ་པ་དོན་ཡོད་པར་བྱས་པའི་ཕྱག་ལེན་གྱི་ལེའུ་སྟེ་གཉིས་པའོ།། །།

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ཆོས་ཀྱི་འགལ་རྐྱེན་གྲོགས་ངན་སྤོང་བའི་ཕྱག་ལེན་སྟོན་པ་ནི།གང་དང་འགྲོགས་ན་དུག་གསུམ་འཕེལ་འགྱུར་ཞིང་། །ཐོས་བསམ་སྒོམ་པའི་བྱ་བ་ཉམས་འགྱུར་ལ། །བྱམས་དང་སྙིང་རྗེ་མེད་པར་བསྒྱུར་བྱེད་པའི། །གྲོགས་ངན་སྤོང་བར་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་ཏེ། དེ་ཡང་འདི་ལྟར་ཐོས་སོ། །དགུང་ལོ་ཉི་ཤུ་ལོན་པའི་དུས་སུ་སྟོན་པ་ནམ་རྡོར་བྱ་བའི་བཤད་སློང་ཀྱིས་གྲོགས་ལ་བྱོན་པས། རྙེད་ཆེ་བར་ཡོང་། འོ་སྐོལ་གཉིས་ཀ་བཤད་གསར་བ་ཡིན་བྱས་ནས་རྫུན་བྱེད་དགོས་ཟེར་བ་ལ། སྔོན་ནས་བདེན་པའི་ཚིག་སྨྲ་བ་ལ་གོམས་པས། གྲོགས་ངན་གྱི་དབང་དུ་མ་བཏང་བར་རྫུན་མི་ཟེར་གསུངས་པས།ཁོང་ཡང་དད་ནས་ང་ལ་ཉིད་ལྟ་བུའི་གྲོགས་པོ་ཡོད་པ་ཟེར་ནས་བཀུར་བའི་ཡུལ་དུ་འཛིན་ཏོ་ཞེས་གྲག་གོ །གཞན་ཡང་འདི་ལྟར། དཔེར་ན་སྨྱོན་པ་ལ་ལམ་མཁན་བཅོལ་ན་ལམ་ལོག་ཏུ་འཁྲིད་པ་ལས་འོས་མེད། དེ་བཞིན་དུ་གང་ཟག་ཐོས་པ་ཆུང་ལ་ལྟ་བ་མཐོ་བ། རྒྱུད་ཚོད་དམའ་ལ་སྤྱོད་པ་རྩིང་བའི་སྨྱོན་པ་ལྟ་བུ་བླ་མར་ཚུལ་འཆོས་པ་དང་། ནེ་ཚོ་སྨྲ་མཁན་བཞིན་དུ་ཁ་ནས་ཟབ་མོའི་ཚིག་བཟང་ཁམ་པོ་ཆེ་བཤད་ཀྱིན་དོན་གྱི་ལག་ལེན་མེད་པས་ལས་རྒྱུ་འབྲས་ལ་མི་འཛེམས་པ་དེ་ལྟ་བུ་བླ་མར་ཚུལ་འཆོས་པ་དང་། རྗེ་དཔོན་ངན་པ་བཞིན་དུ་སློབ་མས་བསྙེན་—94—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།བཀུར་དང་ཞབས་ཏོག་བག་ཙམ་ཆུང་ཤིང་འགྱངས་པ་དང་། ཀོ་ལོང་སྡོམ་དུ་ཡོང་ལ་ནོར་སྙིང་སྡུག་རེ་ཕུལ་བ་དང་འཛུམ་ཡལ་ཡལ་ཡོང་ལ་སློབ་མ་དེ་ཆོས་བཞིན་བྱེད་མི་བྱེད་མི་བལྟ་བར་འཕྲལ་གྱི་ཟས་ནོར་ལ་དུང་ངེ་བྱས་པ་དེ་ལྟ་བུ་བླ་མར་ཚུལ་འཆོས་པ་དང་དཔེར་ན་བུད་མེད་མོ་གཤམ་བཞིན་དུ། བླ་མ་ངན་པ་རེ་དང་ཕྲད་པ་ན། གཞན་སྐྱེས་བུ་དམ་པ་ཀུན་གྱིས་དྲུང་དུ་འགྲོ་མི་སྟེར་ཁོང་རང་གི་དྲུང་དུ་ཇི་ཙམ་བསྡད་ཀྱང་ཡོན་ཏན་ཅི་ཡང་མི་སྐྱེ་བ་དེ་ལྟ་བུ་བླ་མར་ཚུལ་འཆོས་པ་རྣམས་ཀྱང་གྲོགས་ངན་ཡིན་ཏེ། རྡོ་རྗེ་འཆང་གི་དབང་ལེར། ང་རྒྱལ་དང་ལྡན་ཁྲོ་བས་ཟིལ་མནན་དམ་ཚིག་རྣམ་བྲལ་རྫས་ལ་རྐམ་ཞིང་ཐོས་པ་དག་ཀྱང་མེད་། །སློབ་མ་རྣམས་ནི་སླུ་བ་དོན་དུ་གཉེར་ཞིང་མཆོག་གི་བདེ་བའི་ལམ་ལས་སེམས་ཉམས་དབང་མ་བསྐུར། །ལོངས་སྤྱོད་དག་ལ་ཀུན་ཆགས་བག་མེད་རྩུབ་མོའི་ཚིག་དང་བཅས་ཤིང་དབང་པོའི་དོན་དུ་འདོད་ལྡན་པ། །དེ་ཉིད་དམྱལ་བ་བཞིན་དུ་སློབ་མ་མཁས་པ་རྣམས་ཀྱིས་རྫོགས་པའི་བྱང་ཆུབ་རྒྱུར་ནི་སྤང་བར་བྱ། །ཅེས་གསུངས་པ་ལྟར་ང་རྒྱལ་གྱིས་ཁེངས་ཤིང་སྙིང་རྗེ་ཆུང་བ། ཁོང་ཁྲོ་ཤས་ཆེ་བ་གསང་བའི་དམ་ཚིག་རྣམས་འཆོལ་པར་སྤྱོད་པ། དགེ་འདུན་དང་དཀོན་མཆོག་གི་དཀོར་ལ་རྔམ་ཞིང་རྫས་ལ་ཞེན་པ། མདོ་རྒྱུད་ཕྱིན་ཅི་མ་ལོག་པའི་ཐོས་པ་མེད་པས་རྨོངས་ཤིང་། ཡང་དག་པའི་མན་ངག་མེད་ཀྱང་ཡོད་པར་ཚུལ་འཆོས་པས་སློབ་མ་སླུ་བ། བག་མེད་པས་ཆང་དང་བུད་མེད་ལ་ཆགས་པ། རྒྱུད་ཀྱི་རྡོ་རྗེའི་ཚིག་ཕྱིན་ཅི་ལོག་ཏུ་འཆད་པའི་བླ་མའི་མིང་བཏགས་རྣམས་ཀྱང་། བདུད་ཀྱི་སྤྲུལ་པའམ་གྲོགས་པོ་ཡིན་པའི་ཕྱིར། རྒྱང་རིང་དུ་སྤངས་ཏེ། རང་བྱུང་གི་གྲོགས་བྱང་ཆུབ་ཀྱི་སེམས་གཉིས་དང་། ནམ་ཡང་འབྲལ་བ་མེད་པར་མཛོད།་—95—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ཟླ་བའི་དཀྱིལ་ཁོར་མུན་པ་དང་བྲལ་བཞིན། །བདུད་ཀྱི་གྲོགས་ངན་རིང་དུ་རབ་སྤངས་ཏེ། །གྲོགས་ཀྱི་མཆོག་གྱུར་བྱང་ཆུབ་སེམས་གཉིས་དང་། །ནམ་ཡང་འབྲལ་བ་མེད་པ་དེ་ལ་འདུད། །མཐུན་རྐྱེན་བཤེས་གཉེན་དམ་པ་བསྟེན་པ་ཕྱག་ལེན་སྟོན་པ་ནི།གང་ཞིག་བསྟེན་ན་ཉེས་པ་ཟད་འགྱུར་ཞིང་། །ཡོན་ཏན་ཡར་ངོའི་ཟླ་ལྟར་འཕེལ་འགྱུར་བའི། །བཤེས་གཉེན་དམ་པ་རང་གི་ལུས་ལས་ཀྱང་། །གཅེས་པར་འཛིན་པ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་ཏེ། བྱང་ཆུབ་སེམས་དཔའ་གཞོན་ནུ་ནོར་བཟང་གིས་ཐེག་པ་ཆེན་པའི་བཤེས་གཉེན་བརྒྱ་རྩ་གཅིག་བསྟེན་པའི་ཚུལ་ལྟར། སེམས་དཔའ་ཆེན་པོ་འདིས་ཀྱང་། དགེ་བའི་བཤེས་གཉེན་བཅུ་ཕྲག་བཞི་དང་འགྲན་གྱི་དོ་ཟླ་བྲལ་བའི་ཡོངས་འཛིན་རིན་ཆེན་གཉིས་རྣམས་བསྟེན་ཏེ། དེ་ཡང་ཐོག་མར་ཤེས་བྱ་རྒྱ་ཆེན་གསན་པའི་ཡོངས་འཛིན་བཅུ་ཕྲག་ཅིག་ནི་འདི་ལྟར་དགུང་ལོ་བཅུ་བཞེས་པའི་དུས་སུ། འཇམ་དབྱངས་འཁོན་སྟོན་ལ། སེམས་བསྐྱེད། ཕར་ཚད་གཉིས། མངོན་པ། གཤིན་རྗེ་དགྲ་ནག་གི་མངོན་རྟོགས་ཡུམ་སྒྲུབ་མི་འཁྲུགས་པའི་སྒོམ་བཟླས་རྣམས་གསན། བླ་མ་ཀུན་རྒྱལ་བ་ལ་མངོན་པ་—96—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ཀུན་ལས་བཏུས་ལ་སོགས་པ་བྱམས་པ་དང་འབྲེལ་བའི་ཆོས་སྐོར་རྣམས་གསན།འཇད་རོང་པ་འཇམ་དབྱངས་ཉི་མ་རྒྱལ་མཚན་ལ་ཚད་མ་རྣམས་ངེས་གསན། ས་སྐྱའི་མཁས་པ་ཆེན་པོ་བླ་མ་གཞེན་རྒྱལ་བ་ལ། སྡེ་བདུན་འགྲེལ་པ་འགྲེལ་བཤད་དང་བཅས་པ་གསན། བླ་མ་བཀྲ་ཤིས་མགོན་ལ་མངོན་པ་ཀུན་ལས་བཏུས་གསན། སློབ་དཔོན་ཤཱཀྱ་བྱང་ཆུབ་ལ་ཕར་ཕྱིན་གསན། ཁྲོ་ཕུར་ཚད་མའི་སྐྱེས་བུ་བསོད་ནམས་མགོན་ལ། ཡུམ་རྒྱས་པ་བརྒྱད་སྟོང་པ་བརྒྱད་སྟོང་འགྲེལ་ཆེན་སོགས་གསན། འཇམ་དབྱངས་ཉག་གཅིག་ལ། ཉི་ཁྲི་ཁྲི་བརྒྱད་སྟོང་པ། ཤེསརབ་སྣ་ཚོགས། ཤེས་རབ་ཁྲི་བ། ཉི་ཁྲི་ལེ་མང་། ཉི་ཁྲི་སྣང་བ། ལེ་བརྒྱད་མ་ས་སྡེ་ལྔ་རྣམས་གསན་ནོ། །པང་ལོ་ཙཱ་བ་བློ་གྲོས་བརྟན་པ་ལ། ས་སྡེ་ལྔ་ཐེག་བསྡུས་སྐོར་གསུམ། མངོན་པ་ཀུན་ལས་བཏུས། ཐུབ་པ་དགོངས་རྒྱན་རྣམ་བཤད་རིགས་པ། ལས་སྒྲུབ་པའི་རབ་ཏུ་བྱེད་པ། རྟེན་འབྲེལ་མདོ་འགྲེལ། དབུ་མ་སྒོ་རིམ་སོགས་དབུ་མའི་སྐོར།དུས་འཁོར་རྒྱུད་འགྲེལ་གསང་འདུས་ཀྱི་སྒྲུབ་ཐབས། བརྒྱད་སྟོང་དོན་བསྡུ། དེའི་འགྲེལ་པ། བྱང་ཆུབ་གཞུང་ལམ། ཕུང་པོ་ལྔའི་རབ་བྱེད། བཅུ་གཅིག་ཞལ་གྱི་གཟུངས། སྡུད་པའི་འགྲེལ་པ་སངས་རྒྱས་ཡེ་ཤེས་ཞབས་ཀྱི་མཛད་པ་རྣམས་གསན། གུ་ཤྲི་རིན་ཆེན་སེང་གེ་ལ་མངོན་པ་ཀུན་ལས་བཏུས་གསན་ནོ། །ཤིན་ཏུ་བཀའ་དྲིན་ཆེ་བའི་བཤེས་གཉེན་བཅུ་ཕྲག་ཅིག་བསྟེན་ཚུལ་ནི།དགུང་ལོ་ལྔ་བའི་དུས་སུ་བསམ་གླིང་པའི་གདུང་རྒྱུད་སངས་རྒྱས་དབོན་པ་བདེ་མཆོག་དྲིལ་བུ་པའི་དབང་ཞུས་པས་དབང་བཞིའི་དོན་ངོ་འཕྲོད་པ་བྱུང་ཞེས་གྲག་གོ །བསམ་གླིང་པའི་རིན་པོ་ཆེ་དཔལ་འབར་བ་དང་། མཁན་པོ་རིན་ཆེན་དཔལ་—97— ་

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།བཟང་པོ་གཉིས་ལ་སོ་སོར་ཐར་པའི་སྡོམ་པ་དེའི་བསླབ་བྱ་དང་བཅས་པ་གསན།བླ་མ་མདོ་སྡེ་དཔལ་བ་ལ་རྣམ་རྒྱལ་སྒྲུབ་ཐབས་དང་། གཟུངས་སྒྲོལ་མ་མཎྜལ་བཞི། སྒྲོལ་མ་ཉེར་གཅིག་གིས་ལས་ཚོགས་སྒྲུབ་ཐབས་དང་བཅས་པ། གཤིན་རྗེ་གཤེད་དྲག་པོའི་རྗེས་གནང་། བྱང་ཆུབ་སེམས་དཔའ་ཟླ་བ་རྒྱལ་མཚན་གྱིས་མཛད་པའི་གཏོར་མ་བརྒྱ་རྩ་གཟེར་ལྔའི་གདམས་པ། རྣམ་དག་གཙུག་ནོར་སོགས་གསན། བླ་མ་མནུར་པ་ཆོས་འཕགས་རྒྱལ་མཚན་ལ། ཡོ་གའི་སྐོར་གྱི་དབང་བཀའ་བཤད་བཀའ་མན་ངག་གི་བཀའ་ཐམས་ཅད་རྫོགས་པ་དང་། ཟབ་ཆོས་གསན། བྱང་སེམས་རིན་ཆེན་མགོན་ལ་བདེ་མཆོག་སྒྲོལ་མ་འཁོར་ཆེན་དགྱེས་རྡོར་དགྲ་ནག་ཚེ་དཔག་མེད། ཀུན་རིག་རྣམས་ཀྱི་དབང་། བྱང་ཆུབ་དགོངས་བརྒྱན། ཐེག་བསྡུས་སྐོར་གསུམ། བྱམས་ཆོས་ལྔ་རྩ་འགྲེལ། ཉི་ཤུ་བ་སུམ་ཅུ་བ། སེམས་བསྐྱེད་ལན་དྲུག རྣམ་རྒྱལ་གྱི་རྗེས་གནང་། མགོན་པོ་ལྕམ་དྲལ་གྱི་རྗེས་གནང་ལས་ཚོགས་དང་བཅས་པ། ཨ་ཕྱི་མའི་གཏོར་དབང་གཏོར་ཆོག་ལ་སོགས་པ་གསན། བླ་མ་ར་ས་བ་རིན་ཆེན་གླིང་པ་ལ་འཇམ་དབྱངས་ཨ་ར་པ་ཙ་ནའི་སྒྲུབ་ཐབས་ཞུས་ནས་ཉམས་ལེན་མཛད་པས་དོན་སྤྱོད་ཀྱི་ཤེས་རབ་ཆེན་པོར་སོང་གསུངས། མཁན་ཆེན་ཆོས་རྒྱལ་དཔལ་བཟང་པོ་ལ་སྙིང་པོ་དོན་གསུམ། སེམས་ཉིད་ངལ་སོ་ཁྲོ་ཕུ་བའི་མན་ངག་བརྒྱ་རྩའི་སྐོར་རྣམས་གསན། བླ་མ་རི་པ་དཔལ་ཤེ་ལ། ཞ་མ་ནས་བརྒྱུད་པའི་ཕྱག་རྒྱ་ཆེན་པོ་སྟོད་སྐོར། ནཱ་རོ་ཆོས་དྲུག ལྷན་ཅིག་སྐྱེས་སྦྱོར་སོགས་གསན། ཀུན་སྤངས་ནམ་མཁའ་གྲགས་ལ། བདེ་མཆོག་གི་དབང་ལན་གཉིས་དཔའ་བོས་མཛད་པའི་སྐྱེས་རབས། བསླབ་བཏུས་མདོ་བཏུས་ཕྱག་རྒྱ་ཆེན་པོ་གང་གཱ་མ་གསན། བླ་མ་འདི་—98—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ལ་ནི་མ་འོངས་པའི་མངོན་པར་མཁྱེན་པ་མངའ་སྟེ། གཟིམ་ཁང་ཆོས་རྫོང་རྩིག་རྩིག་པའི་བཀོད་པའི་ཞལ་ཏ་ཨར་པོ་རྣམས་ལ་མཛད་པའི་རྩ་ན་སེམས་དཔའ་ཆེན་པོ་ཡང་བཞུགས་པ་ལ། ཉིད་ཀྱི་ཐུགས་དགོངས་ལ། བཙུན་རྒན་བློ་མ་ཁུགས་དགོངས་ཡོད་མཆི་སྟེ། ཁང་པ་འདིའི་བེད་སུས་སྤྱོད་མི་ཤེས་སོ་ཨ་གསུང་ཞིང་། མཁར་ལས་གྲུབ་ནས་དགུན་ཅིག་བཞུགས་པ་དང་སྐུ་བསྙུང་སྟེ། སེམས་དཔའ་ཆེན་པོ་གདན་དྲངས་ནས་ངའི་ཚིག་བཞི་པོ་འདི་ཉིད་ཀྱིས་བསྒྲལ་ཅིག་གསུངས་ཏེ། ང་མ་ཤི་བར་རྩར་བཞུགས་གསུངས་པ་དང་། ཤི་ནས་ཞེ་དགུའི་བར་ཆོ་ག་རེ་གྱིས་གསུངས་པ་དང་། གཟིམ་ཁང་འདི་དང་གཞིས་ནས་ཁལ་བརྒྱ་ཐོན་པ་གཅིག་འབུལ་བས་བཞེས་ག༄།ང་བ་ལ། གཞིས་ལོ་ཅིག་བསྣམས་ནས་ཁོང་རང་གི་དུས་མཆོད་ལ་ཕུལ། གཞན་རྣམས་གསུང་བཞིན་དུ་བསྒྲུབས་ཏེ། སེམས་དཔའ་ཆེན་པོའི་གསུང་ན་རེ། ཁང་པ་འདི་གྲུབ་ནས་ཁོང་པས་དགུན་ཅིག་ལས་མ་བཞུགས་འོ་སྐོལ་གྱིས་ལོ་གསུམ་ཅུ་རྩ་གྲངས་ཤིག་ཏུ་བེད་སྤྱད་འདུག དེ་དུས་མ་འོངས་པའི་མངོན་ཤེས་གསུངས་པར་གདའ་གསུངས།ཟབ་ཆོས་སྣ་ཚོགས་ཞུས་པའི་བཤེས་གཉེན་བཅུ་ཕྲག་ཅིག་ནི་འདི་ལྟར། བླ་ཆེན་ཀུན་བློ་ལ་སེམས་བསྐྱེད་རྒྱལ་སྲས་ལམ་བཟང་། བྱང་ཆུབ་སེམས་དཔའི་སྤྱོད་འཇུག་སོགས་གསན། འཛིམ་པའི་བླ་མ་ཡོན་ཏན་རྒྱ་མཚོ་ལ། འཁོར་ཆེན་དང་སྒྲོལ་མའི་རྒྱ་གཞུང་། དོན་ཞགས་སྐོར་རྣམས་གསན། དེའི་སྐུ་མཆེད་བླ་མ་རྡོ་རྗེ་དཔལ་བཟང་ལ་གཟེར་ལྔའི་བྱིན་བརླབས། བཤེས་སྤྲིངས་ལ་སོགས་གསན།བླ་མ་རིན་ཡེ་བ་ལ་འཇུག་པ་སེམས་བསྐྱེད། བྱམས་ཆོས་ལྔ་རྩ་འགྲེལ། དཔེ་ཆོས་དང་མན་ངག་རིན་སྤུངས་སོགས་གསན། འཇམ་དཔལ་དབྱངས་དོན་ཡོད་པ་ལ།—99—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།སྒྲོལ་མ་དང་། བདེ་ཆེན་རལ་གཅིག་གི་དབང་། སེམས་བསྐྱེད། ས་སྐྱ་བའི་བླ་མའི་རྣལ་འབྱོར་ཐུན་མོང་མིན་པ། དབུ་མ་ཆེན་པོའི་ཁྲིད་རྣམས་གསན། མཁན་བུ་སྟོན་པ་ལ་བདེ་མཆོག་གསང་འདུས་དཔལ་ཆོག་རྡོར་སེམས་རྣམས་ཀྱི་དབང་།ནག་པོ་པའི་སྒྲུབ་ཐབས་ཀྱི་ཊཱིཀྐ། ལས་ཆོག་གི་ཊཱིཀྐ་རྣམས་གསན། བླ་མ་བསོད་ནམས་རྒྱལ་མཚན་ལ་སེམས་བསྐྱེད་སྒྲོལ་མའི་དབང་། དྲིལ་བུ་བསྐོར་གསུམ་གྱི་ལུང་། བདེ་མཆོག་མཆོད་འཕྲེང་། བདེ་མཆོག་སྡོམ་འབྱུང་གི་འགྲེལ་པ་སུམ་པ་ལོ་ཙཱའི་སྙན་བརྒྱུད། རྣམ་རྒྱལ་གྱི་བསྟོད་པ། ཙཥྚ་གོ་མིས་མཛད་པ་རྣམས་གསན།ར་ས་པ་བླ་མ་བསོད་ནམས་ལྷུན་གྲུབ་ལ་གཤིན་རྗེ་གཤེད་དགྲ་ནག་གི་དབང་རྒྱུད་མན་ངག་དང་བཅས་པ་གསན། བླ་མ་བློ་བཟང་བ་ལ་གླང་རི་ཐང་པའི་བློ་སྦྱོང་ཚིག་རྐང་བརྒྱད་མ་གསན། སྤྱི་བོ་ལྷས་པའི་མཁན་པོ་ཤེས་རབ་རྒྱལ་གྲུབ་བོཟང་ལ། ཐུགས་རྗེ་ཆེན་པོ་སྐྱེར་སྒང་པའི་སྒྲུབ་ཐབས་ལས་ཚོགས་དང་བཅས་པ་སགས་གསན་ན། །དག་སྣང་རྒྱ་ཆེན་སྦྱངས་པའི་བཤེས་གཉེན་བཅུ་ཕྲག་ཅིག་ནི། ཏི་སྒྲིའི་ཀུན་དགའ་རྒྱལ་མཚན། བླ་མ་མཁས་བཙུན་ཆེན་པོ་བླ་ཆེན་བསོད་བློ། བླ་མ་ཤེས་རབ་རྒྱལ་མཚན། བླ་མ་ཤར་པ་ཀུན་བསོད། དྲང་པོ་ལུང་པའི་མཁན་པོ་ཐུགས་རྗེ་ཤེས་རབ། སློབ་དཔོན་དཔལ་གྱི་མཁན་ཆེན་བསོད་ནམས་སེང་གེ །བླ་མ་རྒྱལ་པོ་དཔལ་བ་བླ་མ་ནམ་མཁའ་སངས་རྒྱས་རྣམས་ལ་ཡང་ཆོས་འབྲེལ་རེ་ཡོང་གསུངས། འགྲན་གྱི་དོ་ཟླ་བྲལ་བའི་ཡོངས་འཛིན་རིན་ཆེན་གཉིས་ནི་འདི་ལྟར།བསྟན་འཛིན་ཐམས་ཅད་ཀྱི་གཙུག་རྒྱན་ཕན་བདེ་ཐམས་ཅད་ཀྱི་འབྱུང་གནས།གནས་བརྟན་ཆེན་པོའི་སྤྲུལ་པ། དག་པའི་ས་ལ་གནས་པའི་སེམས་དཔའ་ཆེན་པོ་—100—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།མཁན་རིན་པོ་ཆེ་བསོད་ནམས་གྲགས་ལ། མདོ་རྒྱུད་ཐམས་ཅད་སྙིང་པོ། མན་ངག་ཐམས་ཅད་ཀྱི་ཉིང་ཁུ། རྒྱལ་བ་ཐམས་ཅད་ཀྱི་སྤྱི་ལམ་ཐེག་པ་ཆེན་པོའི་བློ་སྦྱོང་ཞུས་པའི་དུས་སུ་སྐྱེ་བ་དཔག་ཏུ་མེད་པའི་གོང་རོལ་ནས་དཔོན་སློབ་ཀྱི་འབྲེལ་བ་ཡོད་པའི་རྟེན་འབྲེལ་གྱི་བྱང་ཆུབ་ཀྱི་སེམས་གཉིས་ཀྱི་དབྱར་གྱི་ཆུ་ཀླུང་ཆེན་པོའི་རྒྱུན་བཞིན་དུ་འཕེལ་ཞིང་རྒྱས། སྟོང་པ་ཉིད་སྙིང་རྗེའི་རྦ་ཀློང་ཆེན་པོ་འཁྲུགས་ནས་དོན་གཉིས་ལྷུན་གྲུབ་ཀྱི་རྒྱ་མཚོ་ཆེན་པོར་ཕྱིན་ཏེ། བླ་མ་ཡིད་བཞིན་གྱི་ནོར་བུ་ལས་སངས་རྒྱས་དངོས་ཀྱི་མོས་གུས་ལོན་ཏེ། མཁན་ཆེན་རིན་པོ་ཆེ་དང་མཇལ་བ་ན་གནས་བརྟན་ཆེན་པོ་ཞིག་དང་མཇལ་བའི་སྣང་བ་ཡོང་གིན་འདུག་གསུངས།ཇོ་བོ་རྗེའི་བླ་མ་གསེར་གླིང་པའི་མཚན་བརྗོད་པའི་ཚེ་ཕྱག་ཐལ་མོ་སྦྱོར།སྤྱན་ཆབ་འདོན་པ་བཞིན་དུ། མཁན་ཆེན་རིན་པོ་ཆེའི་མཚན་བརྗོད་པ་དང་།ཕྱག་ཐལ་མོ་སྦྱར་སྤྱན་ཆབ་ཉིལ་ཉིལ་མཛད་ནས་ངའི་བླ་མ་དེའི་ཐུགས་རྗེ་དེ་ལྟ་བུ་གཞན་ལ་རང་མེད་གསུངས་ནས། གཙུག་གི་ནོར་བུ་ལྟར་འཛིན་ཏེ། སྐྱིད་སྡུག་ལམ་ཁྱེར། དོན་ཞགས་ཀྱི་སྐོར། སྨན་བླའི་རྗེས་གནང་དང་མདོ་མཆོག །འདུལ་བ་མདོ་རྩ་རི་ཁྲོད་མ་ལོ་གྱོན་མ་དང་འོད་ཟེར་ཅན་གྱི་གཟུངས་ཇོ་བོ་རྗེས་མཛད་པའི་སེམས་སྐྱེད་ཆོ་ག །ཛེ་ཏ་རིས་མཛད་པ་ལ་སོགས་པའི་ཆོས་ཆུང་བརྒྱ་རྩ་རིགས་གཏད་སོགས་སྐྱེར་སྒང་བའི་ཆོས་སྐོར་རྣམས་ཞོར་ཉན་མཛད། དེའི་རྗེས་ལ་འ་ཅོག་པ་སེམས་བསྐྱེད་སོགས་ཀྱང་ཞུས་སོ། །དང་པོར་རིག་པའི་གནས་ལྔ་ལ་མཁས་པར་སྦྱངས་ཤིང་། བར་དུ་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་དང་དམིགས་པ་མེད་པའི་སྙིང་རྗེ་—101—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ཆེན་པོ་གཉིས་ལ་གོམས་པར་བྱས་པས། མཆོག་གི་དངོས་གྲུབ་བརྙེས་ནས་འགྲོ་བའི་དོན་རྒྱུན་ཆད་མེད་པར་མཛད་པ་རྡོ་རྗེ་འཆང་ཆེན་པོའི་ངོ་བོར་གྱུར་པ། རིན་པོ་ཆེ་ཤེར་འབུམ་པ་ལ། རྡོ་རྗེ་འཆང་གིས་གསུངས། སྡུད་བྱེད་རྣམས་ཀྱིས་བསྡུས།རིགས་གསུམ་མགོན་པོས་བཀྲལ། ལོ་པཎ་རྣམས་ཀྱིས་བསྒྱུར། མཁས་པ་རྣམས་ཀྱིས་གཏན་ལ་ཕབ། བཤད་པའི་སྲོལ་མ་ཆག །བཀའ་རྒྱུད་གྲུབ་ཐོབ་རྣམས་ཀྱིས་ཟམ་མ་ཆད། བྱིན་བརླབས་ཀྱིས་ན་བུན་མ་ཡལ་བ། རྒྱུད་སྡེ་ཐམས་ཅད་ཀྱི་སྙིང་པོ། རྒྱལ་བ་སྲས་བཅས་ཐམས་ཅད་ཀྱི་སྤྱི་ལམ་སྦྱོར་བ་ཡན་ལག་དྲུག་ཞུ་བའི་ཐོག་མར་དུས་ཀྱི་འཁོར་ལོའི་དབང་ཡོངས་སུ་རྫོགས་པར་ཞུས་ཏེ། མཚམས་དམ་པོར་བཅད་ནས་ཡན་ལག་དྲུག་གི་ཁྲིད་ཞུས་ཏེ་སྒོམ་པའི་དུས་ན། འོད་གསལ་ཆོས་ཀྱི་སྐུ་ལ་མངའ་བརྙེས་ཏེ། དང་པོའི་སངས་རྒྱས་ཡེ་ཤེས་ལྷུན་གྲུབ་ཀྱི་རྟེན་དང་། བརྟེན་པ་ལྷ་དང་ལྷ་མོ་དཔའ་བོ་དཔའ་མོ་རྣམས་ངེས་པ་གསུམ་ལྡན་དུ་ཟག་མེད་བདེ་བ་ཆེན་པོའི་ངང་དུ་རོལ་བ་གཟིགས། སྔ་ཕྱི་མེད་སྟེང་འོག་མེད་འདུས་མ་བྱས་རྒྱར་མ་ཆད། ཕྱོགས་སུ་མ་ལྷུང་། གསལ་ལ་ངོས་བཟུང་མེད། བདེ་ལ་ཟག་པ་མེད། སྣང་ལ་རང་བཞིན་མེད། མདངས་འོད་གསལ་གཤིས་སྐྱེ་མེད་མཚན་ཉིད་གཉིས་སུ་མེད་པ། གཞོན་ནུ་མ་ལ་པྲ་ཕབ་པ་བཞིན་དུ། མེ་ཏོག་བཀྲམ་པ་དང་། རིན་ཆེན་ཕྱག་རྒྱ་དང་། མུན་པ་ངེས་པར་འཇོམས་པ་དང་། རྣམ་པ་ཐམས་ཅད་གཟིགས་པ་དང་། ནམ་མཁའ་ལྟ་བུའི་ཏིང་ངེ་འཛིན་གྱི་སྒོ་དུ་མ་ཤར། རྡོ་རྗེ་ལུས་ཀྱི་རྩ་འདིར་རླུང་འདི་རྒྱུད། བྱང་སེམས་འདི་འབབ་པ་མངོན་སུམ་དུ་གཟིགས། ཞིང་ཁམས་བརྗོད་ཀྱིས་མི་ལང་རྣམས་སུ་དེ་བཞིན་གཤེགས་པ་ནམ་མཁའི་སྐར་མ་ཙམ་གྱི་ཞལ་གཟིགས་སྐིང་ལུང་བསྟན་པ་སོགས་ཉམས་—102—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།དང་གྲུབ་རྟགས་བརྗོད་ཀྱིས་མི་ལང་བ་ཡོད་དེ། ཀུན་དང་ཐུན་མོང་མ་ཡིན་པའི་ཕྱིར། འདིར་མ་བྲིས་སོ། །བླ་མ་འདི་ལ་རྡོ་རྗེ་འཆང་དངོས་ཀྱི་མོས་གུས་མངའ་སྟེ། བླ་མ་རྒྱུད་པའི་ལོ་རྒྱུས་གསུངས་པའི་དུས་སུ་དཔང་ལོའི་གསུང་ན་རེ།གལ་ཏེ་རྣལ་འབྱོར་པ་ཡིས་ནི། །སྟོང་པ་ཉིད་ནི་རྟག་སྒོམ་ན། །བློ་ནི་གཞོན་པ་ལ་དགའ་བ། །འབྱུང་བ་དག་ནི་ཐེ་ཚོམ་མེད། །བྱ་བ་དེར་ནི་སོ་ཆེ་ཤེས་རབ་འབུམ་ཁོང་ལ་ཡོད་པར་གདའ་གསུང་པ་ཡིན།ཐུགས་རྗེ་ཆེན་པོའི་ཞལ་གཟིགས་མ་གཟིགས་ནི་ཆ་མེད། ཐུགས་རྗེ་ཆེན་པོ་ཐུགས་རྒྱུ་ལ་འཁྲུངས་ངོ་ཤེས་དེ་ཡིན་གསུང་ནས་ཕྱག་ཐུགས་ཀར་སྦྱར་ཏེ། སྤྱན་ཆབ་ཉིལ་ཉིལ་མཛད། བདེ།་བར་གཤེགས་པའི་དུས་སུ་ཡང་། བསྙུང་བ་མེད་པར་རྡོ་རྗེའི་སྐྱིལ་མོ་དཀྲུང་བཅས་པ་ལ་གྲོངས་གསུངས། དུས་ལན་ཅིག་ཆེད་ཀྱི་ཤོག་གསུངས་ཏེ། སྙན་ནས་སྙན་དུ་ཐུགས་ནས་ཐུགས་སུ་རྒྱུད། སྡིག་པོ་ཆེ་བཅན་ཐབས་སུ་སངས་རྒྱ་བར་ནུས་ཤིང་། རབ་ཚེ་འདི་འབྲིང་བར་དོ། ཐ་མ་ཡང་སྐྱེ་བ་བདུན་ནམ། བཅུ་དྲུག་ན་སངས་རྒྱ་བའི་གདམས་ངག གྲུབ་ཐོབ་ཀྱི་ཟམ་མ་ཆད།བྱིན་བརླབས་ཀྱིས་ན་བུན་མ་ཡལ་བ། མཁའ་འགྲོ་མ་ཁ་རླངས་པ་ཐུལ་ལེ་བའི་མན་ངག་ཐུགས་རྗེ་ཆེན་པོའི་དམར་ཁྲིད་དང་། ཕྱག་རྒྱ་ཆེན་པོ་ལྷན་ཅིག་སྐྱེ་སྦྱོར་དང་། རྟེན་འབྲེལ་སྙིང་པོ་རྣམས་ཀྱི་ཁྲིད་དབང་མདོར་བསྟན། སྨྱུང་གནས་ཀྱི་སྐོར་རྣམས་གསན་ཏེ། འགྲོ་དོན་ཕྱག་རྒྱ་ཆེན་པོ་ཡོང་བའི་རྟེན་འབྲེལ་མཛད་དོ། །—103—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།རྒྱལ་བ་ལྟ་བུའི་བཤེས་གཉེན་དུ་མ་ལ། །རྒྱལ་བའི་མདོ་རྒྱུད་དབང་དང་མན་ངག་སོགས། །རྒྱལ་བས་གསུང་བཞིན་ཐུགས་སུ་ཆུད་གྱུར་པས་། །རྒྱལ་བའི་རྒྱལ་ཚབ་བསྟན་པའི་བདག་པོར་གྱུར། །ཡོན་ཏན་གྱི་འབྱུང་གནས་དབེན་པ་བསྟེན་པའི་ཕྱག་ལེན་སྟོན་པ་ནི།ཡུལ་ངན་སྤངས་པས་ཉོན་མོངས་རིམ་གྱི་འགྲིབ། །རྣམ་གཡེང་མེད་པས་དགེ་སྦྱོར་ངང་གིས་འཕེལ། །རིག་པ་དྭངས་པས་ཆོས་ལ་ངེས་ཤེས་སྐྱེ། །དབེན་པ་བསྟེན་པ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་ཏེ། དེ་ཡང་འདི་ལྟར་ཐོས་སོ། །བོ་དོང་ཨེའི་རྟ་རའི་གདན་ས་སེམས་དཔའ་ཆེན་པོ་རང་གི་བུ་ཆེན། སློབ་དཔོན་རྒྱལ་མཚན་སེང་གེ་ལ་གཏད་ནས་ཀྱང་བཤད་ཉན་མཛད་པའི་དུས་སུ། འཇམ་དཔལ་དབྱངས་དོན་ཡོད་རྒྱལ་མཚན་སྐུ་མཆེད། ཡུམ་དང་བཅས་པ་རྣམས་ཀྱིགོ ཨེའི་ཆོས་དཔོན་མཛད་པར་ཞུ་བ་གསོལ་བས། ངས་མཁན་པོ་བཙལ་ཡོང་གི་གསུངས་ནས་ས་སྐྱར་བྱོན་ཏེ། ལོ་ཙཱ་བ་བློ་གྲོས་བརྟན་པ་ལ་ཨེའི་བླ་ཆོས་ལ་འབྱོར་པར་ཞུ་ཕུལ་བས། གུ་རུ་ཐོགས་མེད་ཐོས་པའི་གཏམ་ལ་སྙན། ངའི་བླ་མ་སྟག་སྡེ་བ་སེང་གེ་རྒྱལ་མཚན་གྱིས་མ་ཐོབ་པའི་གདན་ས་ཡིན་སང་རང་འགྲོ་གསུངས་ནས་—104—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།མཉེས་འདུག་གསུངས། དེ་ནས་ལེགས་པ་གདན་དྲངས་ནས་ས་སྡེ་ལ་སོགས་པའི་ཕྱག་དཔེ་རྣམས་ལོ་ཙཱ་བ་བློ་གྲོས་བརྟན་པ་ལ་ཕུལ་ནས། དབེན་པ་བསྟེན་པ་ལ་ཐུགས་ཕྱོགས་ཏེ།འདུ་འཛི་མི་གོཙང་བ་ལྟར་རྒྱང་བོསྲིངས་ནས། །རང་གཞན་དན་དུ་བསམ་ཏན་སྒམ་པ་ལ། །རབ་ཏུ་བརྩོན་པར་འདོད་པའི་སྐྱེ་བོ་ཡིས། །ཕྱི་དང་ནང་གི་དབེན་པ་ཐོབ་པར་ཤོག །ཅེས་སོགས་དང་།རང་བཞིན་ཉམས་དགའ་གཞན་གྱི་འཚེ་བ་མེད། །ཆུ་དང་ལོ་མ་འབྲས་བུའི་འབྱོར་པ་མེད། །ཆགས་དང་སྡང་བའི་གཏམ་ཡང་མི་ཐོས་པའི། །དབེན་པའི་ནགས་ཚལ་དག་ཏུ་གནས་པར་བྱ། །ཞེས་སོགས་གསུངས་ནས། རང་བཞིན་གྱིས་འདུག་ན་ཉམས་དགའ་ཞིང་། ཏིང་ངེ་འཛིན་ངང་གིས་འཕེལ་བ་མེ་ཏོག་རྣམ་པ་སྣ་ཚོགས་སྐྱེ་བ། བྱ་རྣམ་པ་སྣ་ཚོགས་སྒྲ་སྙན་པ་འབྱིན་པ། རྩྭ་དང་ལོ་མ་དང་། འབྲས་བུས་བརྒྱན་པའི་ཤིང་ལྗོན་པས་མཛེས་པ། མདུན་ན་ཆུ་བོ་ཆེན་པོ་བཞིའི་ཡ་གྱལ་ཡན་ལག་བརྒྱད་དང་ལྡན་པའི་གཙང་ཆུའི་ཆབ་སྒྲ་སྙན་པོ་ལྷུང་ལྷུང་དུ་འབབ་པ། དེའི་ཉེ་ཞབོར་ན་བེེ་ཌཱུར་ལྟ་བུའི་ནེའུ་གསིང་སྔོན་པོ་ལ་མེ་ཏོག་ཁ་དོག་སྣ་ཚོགས་པ་དག་གིས་ཚོམ་བུ་བཀོད་པ་བཞིན་དུ་བརྒྱན་པ། འཚོ་བ་རྙེད་སླ་ཞིང་ཆོམ་རྐུན་དང་གཅན་གཟན་གྱི་འཇིགས་པ་མེད་པ། གངས་རི་དཔལ་དང་ལྡན་པས་བསྐོར་བའི་དབུས་གཡས་རུ་—105— ་

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།བྱང་གི་ས་ཆ། གྲུབ་ཆེན་རྒྱུད་མར་བྱོན་པའི་གནས་མཆོག རི་བོ་པོ་ཏ་ལ་དང་ཚུལ་མཚུངས་པར་གྱུར་པ་དངུལ་ཆུའི་ཆོས་རྫོང་དུ་དགུང་ལོ་ཞེ་གསུམ་པ་ལ་བྱོན་ནས་སྐུ་མཚམས་བཅད། མཐུན་རྐྱེན་གྱི་ཞབས་ཏོག་སློབ་དཔོན་བསོད་ནམས་བརྟན་གྱི་ཕ་མ་གཉིས་དང་ཕྱུག་མོ་སྣ་ཚོགས་ཀྱིས་བསྒྲུབས་ཏེ། ཉེ་གནས་མ་གཏོགས་སུ་ལའང་མཇལ་ཁ་མེད་ཅིང་། ཉིན་མཚན་ཐམས་ཅད་སྟོང་ཉིད་སྙིང་རྗེ་ཟུང་དུ་འབྲེལ་བའི་ཏིང་ངེ་འཛིན་གྱིས་དུས་འདའ་བར་མཛད་དོ། །དེ་དུས་ཨེ་ནས་དགེ་བཤེས་རྣམས་ཀྱིས་གདན་འདྲེན་པ་ལ་ཕྱིན་ཏེ། ད་དུང་ཆོས་གསུང་བར་ཞུ་འཕྲིན་ཕུལ་བས། མཇལ་ཁ་ཡང་མ་གནང་བར།བརྩེ་ཡང་གཞན་ཕན་ནུས་མེད་མ་ཎི་བ། །མཆི་མའི་རྒྱུན་དང་སྙིང་རྗེས་གདོང་དང་ཡིད། །རྣམ་པར་བརླན་པར་གྱུར་ནས་རང་ཉིད་ཀྱིས། །སློབ་མ་རྣམས་ལ་སྙིང་གཏམ་འདི་སྐད་སྨྲ། །ཞེས་པ་ནས། ཕྲད་ཀྱང་འདི་ལས་གཞན་པ་སྨྲ་རྒྱུ་མེད། །ཅེས་སོགས་གདམས་པ་གནང་ཏེ་གཏོང་། དེ་ནས་ལོ་འགའི་བར་དུ། གསོལ་འདྲེན་པའི་བུག་སྒོ་མ་གཏོགས་པ་སྦྲིང་འགགས་མཛད། ཕྱི་ནས་འབུལ་བའི་དད་རྫས་ཐམས་ཅད་ཀྱང་བླངས། ཐེངས་གཅིག་ཤ་གསར་གཟུགས་ཤིག་དང་། ཞོ་ཞིག་དང་། ཕུད་དམ་གང་འབུལ་བ་བྱུང་བ་ཉེ་གནས་ཀྱིས་བླངས་པས། ཉིད་རང་གསོལ་གསུངས་ནས་གསོལ་དུ་མ་གནང་། ཉེ་གནས་ཀྱིས་ཀྱང་ཟ་མ་ནུས་པར་ཆང་དང་ཞོ་བོ། ཤ་དེ་ཆུ་བྱ་ལ་བྱིན་ཅེས་གྲག་གོ ། ་རི་ཁྲོད་དབེན་པའི་གནས་སུ་རྙེད་བཀུར་ལ། །—106—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།རེ་ས་མེད་ཅིང་ཁ་ཟས་ཞིམ་པོ་ཡི། །རོ་ལ་ཆགས་པ་སྤངས་ཏེ་འཁོར་བ་ཡི། །ར་བ་ལས་ནི་ཐར་པ་བྱ་ཕྱིར་འབད། །ལོ་ཉི་ཤུ་རྩ་གྲངས་ཀྱི་བར་དུ་སྐུ་མཚམས་ཁོར་ཡུག་ལ་བཞུགས་ཏེ། དེ་དུས་ཆོས་རྗེ་ཀུན་མཁྱེན་པས་དངུལ་ཆུར་བྱོན་ནས། རང་རེ་ཞལ་ཅིག་མཇལ་བར་ཞུ་ཆོས་ཀྱི་གསུང་གླེང་མཛད་པའི་ན་གསུངས་པ་ལ། ད་ལྟ་མཚམས་དམ་པོའི་དམ་བཅའ་ཞིག་བདོག་པས་མི་མཇལ་བར་ཞུ། ད་གཟོད་ངེད་མཇལ་དུ་ཡོང་ཞེས་ཞལ་གྱི་བཞེས། ཁོང་གི་གྲུབ་མཐའི་དྲི་བའི་ལན་ཞུ་ཡིག་ཕུལ་ཏེ་སྐུ་མཚམས་མ་ཕྱེ་ཞེས་ཐོས་སོ། །དེ་དུས་ཆོས་རྗེ་བསོད་ནམས་རྒྱལ་མཚན་པ་བོ་དོང་དུ་བྱོན་ནས་མཇལ་དུ་འབྱོན་གསུང་བ་ལ་ཡང་། རེ་ང་མི་བྱོན་པར་ཞུ་ཞེས་ཞུ་བ་བསྐུར་ཏེ།དེའི་དུས་སུ་མི་ཆེན་ཁ་དྲག་པ་སུས་ཞུས་ཀྱང་མཚམས་མ་ཕྱེ་བར།སྐུ་ནི་འདུ་འཛིའི་གཡེངས་བས་དབེན། །གསུང་ནི་བྲེ་མོའི་གཏམ་གྱིས་དབེན། །ཐུགས་ནི་གཟུང་འཛིན་གྱི་རྟོག་པས། །དབེན་པར་གྱུར་ཏེ་ཞེས་གྲག་གོ །པོ་ཏ་ལ་དང་གཉིས་སུ་མ་མཆིས་པའི། །དབེན་ཞིང་ཉམས་དགའི་གནས་ཀྱི་མཆོག་གྱུར་དེར། །འདུ་འཛི་མི་གཙང་བ་ལྟར་རྒྱང་བསྲིངས་ནས། །སྐུ་གསུང་ཐུགས་ཀྱི་དབེན་པ་བསྟེན་ལ་འདུད། །—107—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།མི་རྟག་པ་ཐུགས་ལ་འཁྲུངས་པས་ཚེ་འདི་བློས་བཏང་བའི་ཕྱག་ལེན་སྟོན་པ་ནི།ཡུན་རིང་འགྲོགས་པའི་མཛའ་བཤེས་སོ་སོར་འབྲལ། །འབད་པས་བསྒྲུབས་པའི་ནོར་རྫས་ཤུལ་དུ་ལུས། །ལུས་ཀྱི་མགྲོན་ཁང་རྣམ་ཤེས་མགྲོན་པོས་འབོར །ཚེ་འདི་བློས་བཏང་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ། དེ་ཡང་འདི་ལྟར་སེམས་དཔའ་ཆེན་པོ་འདི་ནི།སྟོང་པ་ཉིད་སྙིང་རྗེའི་རྦ་ཀློང་ཆེན་པོ་འཁྲུགས་ཀྱང་། འོ་སྐོལ་ལ་ཉམས་མྱོང་ཙམ་མེད་སྙིང་རྗེ་ཤས་ཆུང་གསུངས་ནས་ཁེངས་སྐྱུང་འབའ་ཞིག་མཛད་པ་ལ། མི་རྟོག་པ་ཐུགས་ལ་འཁྲུངས་པར་ཞལ་གྱིས་བཞེས་ཏེ། གནས་དབེན་པར་རིག་པ་དངས་པའི་དུས་སུ། མི་འདི་དང་འདི་ཞེས་བྱ་བ་ཤི་ཟེར་བ་ཐོས་ཙ་ན་འོ་སྐོལ་གྱི་ལུས་འདི་ལ་ཡང་ཆུའི་ལྷ་བའམ། རླུང་ནང་གི་མར་མེ་བཞིན་དུ་བཟོད་བླགས་ཡེ་མེད་པ་ཞིག་ཡོང་གིན་འདུག་གསུངས། ཉེ་གནས་ཀྱི་གཟིམ་ཁང་ལ་མཁར་ལན་ཅིག་བྱེད་པ་ཡིན་ཞུས་པས། འོ་སྐོལ་ཡུན་རིང་སྡོད་པའི་ངེས་མེད། དེའི་རྐྱེན་གྱི་སེམས་ཅན་མང་པོ་འཆི་གསུངས་ནས་མ་གནང་། བླ་མ་རིན་ཡེ་བའི་སར་བཞུད་པའི་ཤུལ་དུ་བབས་ནས་བྱས་པས། སེམས་ཅན་མང་པོ་ཤི་ཡོད་ང་གཟུངས་—108—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།སྔགས་འདྲེན་དགོས་སྡུག་གེ་ཀུན་དེ་ལ་ཅི་རེར་འདུག་སྙིང་རྗེར་གསུང་ཞེས་གྲག་གོ །དེའི་དུས་སུ་གསུངས་པ།ཤིན་ཏུ་ཉམས་ཆུང་ཆུ་བུར་ལྟ་བུའི་ལུས། །སྣ་ཚོགས་རྐྱེན་ངན་རླུང་གིས་རབ་བསྐྱོད་ནས། །སྐད་ཅིག་གནས་པའི་གདེང་ཡང་མི་འདུག་ན། །ཆོས་མིན་ཡིད་ལ་སེམས་པའི་ལོང་འདུག་གམ། །དི་རིང་ཙམ་ཡང་མི་འཆི་གདེང་མེད་ཅིང་། །ཤི་ནས་གར་སྐྱེ་རང་དབང་མེད་བཞིན་དུ། །དོན་མེད་ཚེ་འདིའི་བྱ་བ་ལྷུར་བླངས་ནས། །རང་གིས་རང་ཉིད་བསླུས་པར་མི་འགྱུར་རམ། །ཞེས་སོགས་དང་།རྒན་གཞོན་དར་མ་གོ་རིམ་མ་ངེས་པས། །འཆི་སྙམ་མེད་པར་གློ་བུར་འཆི་འགྱུར་ཞིང་། །སྨན་སྤྱད་རིམ་གྲོ་སོགས་ཀྱིས་བཟློག་མི་ནུས། །འདི་འདྲ་བསམས་ལ་ཚེ་འདིའི་ཞེན་པ་སྤོངས། །ནོར་ལྡན་ལག་སྟོང་སྒྲེན་མོར་འགྲོ་འགྱུར་ཞིང་། །ཁ་དྲག་ཅན་ལ་ཡུད་ཙམ་བསྡད་དབང་མེད། །འཁོར་མང་ནང་ནས་གྲོགས་མེད་གཅིག་པུར་འགྲོ། །—109—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།འདི་འདྲ་བསམ་ལ་ཚེ་འདིའི་ཞེན་པ་སྤོངས། ། ་ཞེས་སོགས་གསུངས་ཤིང་། མི་རྟག་སྒོམ་པ་འདི་ཟབ་ཟེར་ནས་གནས་ལུགས་ཀྱི་དོན་ལྟ་བུའི་ཟབ་པ་དེ་ལྟ་མིན་ཏེ། འདི་རྒྱུ་ལ་སྐྱེས་ན་དང་པོ་ཆོས་ལ་འཇུག་པའི་རྒྱུ་བྱེད། བར་དུ་སྒྲུབ་པ་ཉམས་སུ་ལེན་པའི་ལྕག་བྱེད། མཐར་འོད་གསལ་ཆོས་སྐུ་ཐོབ་པའི་རྒྱུ་བྱེད་པས་འདི་སྒོམ་པ་གལ་ཆེ་གསུངས། སེམས་དཔའ་ཆེན་པོ་འདི་ཉིད་ནི་མི་རྟག་པ་ཐུགས་ལ་ཞབྲུངས་པས། འདོད་ཡོན་གྱི་འཁྲི་བ་ཆོད། ཕྱི་ཚིས་ཀྱི་གྲབས་གཤོམ་བོར། ཚེ་འདིའི་མདུན་མ་མི་ཆོས་ཀྱི་བྱ་བྱེད་སྐད་སྐད་ཀྲིག་ཀྲིག་ཐམས་ཅད་ཐེ་ལ་བོར་བློས་བཏང་བ་དེ་ཡིན་ནོ། །འདུས་བྱས་ཐམས་ཅད་རི་གཟར་འབབ་ཆུ་བཞིན། །མི་རྟག་མི་བརྟན་སྙིང་པོ་མེད་རྟོགས་ནས། །ཕྱི་ཚིས་གྲབས་གཤོམ་ཚེ་འདིའི་བྱ་བྱེད་ཀྱིས། །སྣང་བ་ནུབ་པར་གྱུར་པ་དེ་ལ་འདུད། །ད་སླུ་མེད་ཀྱི་དཀོན་མཆོག་ལ་སྐྱབས་སུ་འགྲོ་བའི་ཕྱག་ལེན་སྟོན་པ་ནི།རང་ཡང་འཁོར་བའི་གཙོར་རར་བཅིངས་པ་ཡི །འཇིག་རྟེན་ལྷ་ཡི་སུ་ཞིག་སྐྱོབ་པར་ནུས། །དེ་ཕྱིར་གང་ལ་སྐྱབས་ན་མི་བསླུ་བའི། །དཀོན་མཆོག་སྐྱབས་འགྲོ་རྒྱལ་སྲས་ལག་ལེན་ཡིན། །—110—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ཞེས་གསུངས་པ་ལྟར། ཕྱག་ལེན་ལ་བཏབ་ཏེ། དེ་ཡང་འདི་ལྟར་ཐོས་སོ། །དབུས་སུ་བྱོན་པའི་དུས་གུང་ཐང་ནས་ལྷ་སར་འབྱོན་པའི་ཆུ་ཁར་འབེབས་དུས།རྟ་བདུན་བརྒྱད་ཅིག་ལ་མི་རེ་རེ་བཞོན་ནས་ཆུ་ལ་རྐྱལ་བཏང་ནས་བྱུང་བས་ཆུ་དཀྱིལ་དུ་ཐམས་ཅད་ནུབ་ནས་སོང་བས་གཟིགས་པ་དང་ཨ་ཀ་ཁ་སྐྱོན་ཆེ་གསུངས་ནས་ཕྱག་ཐལ་མོ་སྦྱར་ཏེ། སྒྲོལ་མ་སྒྲོལ་མ་འཕགས་མ་འཕགས་མ་གསུངས་ནས་སྤྱན་ཆབ་ཉིལ་ཉིལ་འདུག་པ་དང་། མི་རྟ་ཟུང་ཅིག་མ་རྟོགས་པ་རྟ་དང་མ་བྲལ་བར་ཡུག་ཅིག་ན་ཆུ་འགྲམ་ཐོན་བྱུང་མི་རྟ་ཟུང་གཅིག་ཆུས་ཁྱེར་སོང་བ་དང་། སེམས་དཔའ་ཆེན་པོའི་སྐུ་རྒྱབ་ནས་ད་ཅི་མེད་པའི་མི་དཀར་པོ་གཟུགས་རིང་ཕྲུག་གོས་དཀར་པོ་སྙིང་སོང་བ་ཞིག་སྐེ་རགས་དྲེས་མ་ཆིག་རྐྱང་བཅིངས་པ་ཞིག་བྱུང་ནས་ང་འགྲོ་ང་འགྲོ་ཟེར་ཞིང་ཆུ་ལ་ཚོམ་ཚོམ་མེད་པར་རྒལ་སོང་ནས་མི་དེའི་ལག་པ་ནས་དྲུད་བྱུང་སྟེ། ཅི་ཡང་མ་ཉེས་པར་སོས་རྟིང་། མི་དཀར་པོ་དེ་གར་སོང་ཆ་མེད་ལ་སོང་བས། ཀུན་ཡ་མཚན་པར་གྱུར་ཏེ། སེམས་དཔའ་ཆེན་པོའི་ཞལ་ནས་ཀྱང་ཅི་ཐོ་དོད་གསུངས། དྲུང་ནས་འཕགས་མ་ལ་གསོལ་བ་བཏབ་པས་འཕགས་མའི་སྤྲུལ་པ་ཡིན་ལས་ཆེ་ཞུས་པས། ཡིན་པ་དག་ཀྱང་སྲིད་རེ་མཚར་ཅིག་བྱུང་། ལར་རང་གིས་བློ་གཏོད་ནུས་ན་དཀོན་མཆོག་འདིས་རང་མི་སླུ་བ་ཞིག་ཡིན་གསུངས་ཞེས་གྲག་གོ །དབྱར་ཅིག་བོ་དོང་ན་བཞུགས་པའི་དུས་སུ་ཆར་པ་ཡེ་མ་བབ་པས། ཆེན་པོ་དཔལ་རྒྱལ་བས་ཆར་འབེབས་ཤེས་ཚད་བསགས་ནས་ཕབ་ཀྱང་མ་ཕེབས་པར་རེ་ཐག་ཆད་པའི་དུས་སུ། ཆེན་པོ་པས། བྱ་རྒོད་གཤོངས་ཀྱི་ཇོ་བོ་བ་ལ་དྲུང་ནས་སྐུ་ཁྲུས་ཅིག་གསོལ་ལ་ཆར་འབབ་པའི་གསོལ་བ་ཅིག་འདེབས་པར་ཞུ་ཞུས་པས། དེ་བཞིན་བགྱི་—111—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།གསུངས་ནས་བྱོན་ཏེ་གསོལ་བཏབ་པས། ཇོ་བོའི་དྲུང་ན་བཞུགས་པའི་བར་དེ་རང་ལ་ཡང་ཆར་པ་ཐོར་ཐོར་བབས། དེ་ནས་སྐད་ཅིག་ཉིད་ལ་སྤྲིན་ཆེན་པོ་འདུས། འབྲུག་སྒྲ་ཟབ་མོ་ནི་སྐྱེ་བོ་རྣམས་ལ་གཏམ་སྙན་སྐྱེལ་བ་བཞིན་དུ་གྲགས།མི་རྣམས་ནི་དགའ་སེང་སེང་པོར་གྱུར་ཏེ་འདི་ལྟར།སྤྲིན་མགོ་ནག་པོ་མུན་ནག་སྤེལ་བ་བཞིན། །མེ་ལོང་ནང་བཞིན་ཐལ་བའི་དཀྱིལ་ན་མཛེས། །མེ་བྱ་རབ་དགའ་ཟེ་བ་སྤྲེལ་བ་རྣམས། །གླུ་གར་མཛེས་པས་རབ་ཏུ་བསྟོད་པ་བཞིན། །སྤྲིན་ཚོགས་དེ་དག་དཔའ་བོ་དགོད་པ་བཞིན། །རྒྱུན་ཆགས་ཟབ་མོའི་སྒྲ་འབྱིན་རྣམ་པར་མཛེས། །དེ་ཡིས་ཆར་ཕབ་མུ་ཏིག་གཏོར་བ་བཞིན། ། ་འབྲུག་གི་རྔ་སྒྲ་རབ་ཏུ་དགང་གྱུར་ན། ། ་གློག་ཕྲན་འགྱུ་བ་བྲོ་གར་བྱེད་པ་བཞིན། །དེའི་ནུབ་མོ་ནས་ཆར་ཆེན་པོ་གཉའ་ཤིང་གི་རྒྱུན་ཙམ་པ་ཞག་བདུན་གྱི་བར་དུ་བབ་པས། ཆེན་པོ་ཡང་དགའ་སྟེ། ངས་ཞུ་བ་འབུལ་རིན་ཆོག་ཞུས་པས།ཇོ་བོ་འདི་ལ་བྱིན་བརླབས་ཤིག་རང་གདའ་གསུང་ཟེར། དེ་ལ་སོགས་པའི་རྣམ་གྲངས་མང་པོ་ཡོད་དེ་ཡི་གེ་མང་དོགས་པས་འཇིགས་ནས་མ་བྲིས་སོ། །ཇོ་བོ་འདི་དང་། སྐྱི་རོང་གི་འཕགས་པ་ཝ་ཏིའི་མཆེད་ཟླ་གྲགས་པའི་འཇད་སྣ་གསར་གྱི་ཇོ་བོ་དང་། ངུར་སྨིག་གི་སྒྲོལ་མ་རང་བྱོན་རྣམས་ཀྱིས་སེམས་དཔའ་ཆེན་པོ་ལ་—112—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།གསུང་བྱོན་པར་གྲགས་སོ། །ཐམས་ཅད་མཁྱེན་པའི་བཤེས་གཉེན་མེས་ཚིག་པའི་དུས་དང་། བླ་མ་རིན་ཡེ་བ་གཙང་པོའི་ཞབོར་ལ་ཚུད་པའི་དུས་སུ་རྗེ་བཙུན་མ་ལ་གསོལ་བ་བཏབ་པས་མེ་དང་ཆུའི་འཇིགས་པ་ལས་སྐྱབས་པའི་གཏམ་རྒྱུད་གསུངས་ནས། དཀོན་མཆོག་འདི་ལ་སྙིང་ཐག་པ་ནས་གསོལ་བཏབ་ན་བྱིན་བརླབས་ཀྱིས་ཚུལ་འཕྲལ་ལ་ཡོང་སྟེ་གསུངས།སྤྱན་རས་གཟིགས་དབང་སེམས་དཔའ་ཁྱེད་ཉིད་ཀྱིས། །རང་དང་རང་གི་སྤྱན་ཆབ་ལས་འཁྲུངས་པའི། །རྗེ་བཙུན་མ་ལ་གསོལ་བ་བཏབ་པའི་མཐུས། །འགྲོ་བའི་སྡུག་བསྔལ་འཕྲལ་དུ་སེལ་བ་མཚར། །དེ་བས་ན་འགལ་རྐྱེན་གྲོགས་ངན་སྤངས་པ་དང་། །མཐུན་རྐྱེན་བཤེས་གཉེན་བསྟེན་པ་དང་། དབེན་པ་བསྟེན་པ། མི་རྟག་པ་སྒོམ་པ་དང་། དཀོན་མཆོག་ལ་སྐྱབས་སུ་འགྲོ་བའི་ཕན་ཡོན་དང་བསྔགས་པ་ལ་སྦྱར་བར་བྱའོ། །རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར་ལས།འགལ་རྐྱེན་གྲོགས་ངན་སྤང་བ་དང་། བཤེས་གཉེན་དམ་པ་བསྟེན་པ་དང་། ཡོན་ཏན་གྱི་འབྱུང་གནས་དབེན་པ་བསྟེན་ནས་ཚེ་འདི་བློས་བཏང་སྟེ། བསླུ་མེད་ཀྱི་དཀོན་མཆོག་ལ་སྐྱབས་སུ་འགྲོ་བའི་ཕྱག་ལེན་གྱི་ལེའུ་སྟེ་གསུམ་པའོ།། །།—113—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།སྡུག་བསྔལ་སྡིག་པའི་འབྲས་བུར་རྟོགས་པས་རྒྱུ་མི་དགེ་བ་ལ་འཛེམ་པའི་ཕྱག་ལེན་སྟོན་པ་ནི།ཤིན་ཏུ་བཟོད་དཀའི་ངན་སོང་སྡུག་བསྔལ་རྣམས། །སྡིག་པའི་ལས་ཀྱི་འབྲས་བུར་ཐུབ་པས་གསུངས། །དེ་ཕྱིར་སྲོག་ལ་བབ་ཀྱང་སྡིག་པའི་ལས། །ནམ་ཡང་མི་བྱེད་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ། དེ་ཡང་འདི་ལྟར། སེམས་དཔའ་ཆེན་པོ་འདི་ནི། ལྟ་བ་མཐའ་བྲལ་ནམ་མཁའ་ལྟ་བུའི་དོན་རྟོགས་ཀྱང་། ཉེས་ལྷུང་ཤིན་དུ་ཕྲ་བ་ལ་ཡང་འཛེམ་པར་མཛད་དེ།དམ་པའི་དོན་དུ་ལས་འབྲས་མ་གྲུབ་ཀྱང་། །ཀུན་རྫོབ་ལས་འབྲས་བསླུ་བ་མེད་པའི་ཕྱིར། །སྡིག་པ་སྤོང་ཞིང་དགེ་བ་སྒྲུབ་པ་འདི། །མཐོ་དམན་ཀུན་ལ་དགོས་པའི་སྤྱོད་པ་ཡིན། །ཞེས་གསུངས་ཤིང་། དང་པོ་ལྤགས་ཐུལ་གོན་པ་ཙམ་ཡང་ཉེས་པར་སོང་དོགས་ནས། ཡ་ང་བ་ཆེན་པོ་བྱུང་སྟེ། ཕྱིས་འདུལ་བ་ཐོས་ཙ་ན་དེ་ཙམ་གྱི་སྤྱོད་ལམ་དོག་པོ་ཡང་མི་དགོས་པར་འདུག་གསུངས། ཉེ་གནས་ཀྱི་ལོ་གཅིག་ལ་ཞིང་དུ་མ་བཏབ་པ་གཟིགས་པས། སེམས་ཅན་མང་པོ་འཆི་རུ་ཡོང་། འོ་སྐོལ་ལོ་ཡི་ཅི་བྱེད་—114—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།གསུངས་ནས་བྱེད་དུ་མ་གནང་། དབྱར་ཡོག་མོའི་མེ་ཤིང་མ་འདོན་དེ་ལ་སེམས་ཅན་མང་པོ་ཡོད། མ་ཤི་ན་འཁོས་ཤིག་ཤར་ནས་འོང་གསུངས། དབྱར་འོད་ཁང་མེད་དུས་ནུབ་མོ་དཀར་མེ་ཕུལ་ན་ཕྱེ་མ་ལེབ་འཆི་རུ་ཡོང་གསུངས་ནས་དཀར་མེ་ཉིན་པར་འབུལ། དབྱར་ཁ་མཆོད་པ་ལྔ་སེ་གྱིས་ཕྱིས་ན་སེམས་ཅན་རྐང་འོག་ཏུ་སོང་བ་མི་མཐོང་གསུངས་ནས་མདོར་ན་ལས་རྒྱུ་འབྲས་ལ་མངགས་པ་ཆེན་པོ་མཛད་དོ། །མཐའ་བྲལ་ནམ་མཁའ་ལྟོ་བུའི་དོན་རྟོགས་པས། །སྤངས་བླང་དགག་སྒྲུབ་སྤྲས་པ་ཀུན་བྲལ་ཀྱང་། །རྒྱུ་འབྲས་སླུ་བ་མེད་པའི་དོན་གཟིགས་པས། །ཉེས་ལྷུང་ཤིན་ཏུ་ཕྲ་ལའང་འཛེམ་པ་མཚར། །སྲིད་པ་གསུམ་གྱི་བདེ་བ་མི་རྟག་པར་རྟོགས་པས་ཐར་པ་དོན་དུ་གཉེར་བའི་ཕྱག་ལེན་སྟོན་པ་ནི།སྲིད་གསུམ་བདེ་བ་རྩྭ་རྩེའི་ཟིལ་པ་བཞིན། །ཡུད་ཙམ་ཞིག་གིས་འཇིག་པའི་ཆོས་ཅན་ཡིན། །ནམ་ཡང་མི་འགྱུར་ཐར་པའི་གོ་འཕངས་མཆོག །དོན་དུ་གཉེར་བར་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་ཏེ། ལྷའི་ནང་ནས་ཚངས་པ་དང་།—115—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།བརྒྱ་བྱིན་མིའི་ནང་ནས་འཁོར་ལོས་བསྒྱུར་བའི་རྒྱལ་པོ་ཐོབ་ཀྱང་མི་རྟག་ཅིང་འཇིག་པས་སྙིང་པོ་མེད། ཐར་པ་བླ་ན་མེད་པའི་བྱང་ཆུབ་འདི་དོན་དུ་གཉེར་དགོས་གསུང་ཞིང་འདི་ལྟར་གསུང་ངོ་། །ཐར་པའི་ལམ་དུ་མི་འགྱུར་དགེ་བ་ཡིས། །རེ་ཞིག་བདེ་འགྲོའི་བདེ་བ་ཐོབ་འགྱུར་ཀྱང་། །མཁའ་ལ་མདའ་འཕངས་ས་ལ་ལྷུང་བ་ལྟར། །འཕེན་ཤུགས་ཟད་ནས་ངན་འགྲོར་ལྷུང་བ་འགྱུར། །མེ་ཡི་རང་བཞིན་ཚ་བ་ཡིན་པ་ལྟར། །འཁོར་བའི་རང་བཞིན་སྡུག་བསྔལ་ཡིན་པར་གསུངས། །བདེ་ཕྱིར་སྡུག་བསྔལ་འདོར་འདོད་སྐྱེས་བུ་ཡིས། །ཐར་པ་དོན་དུ་དགེ་བར་འབད་པར་བྱ།ཞེས་སྤྲནསུངས་སོ། །སྲིད་གསུམ་བདེ་བ་སྙིང་པོ་མེད་གཟིགས་ནས། །རང་གཞན་དོན་དུ་ཚོགས་གཉིས་གྲུར་ཞུགས་ཏེ། །སྐུ་གསུམ་ནོར་བུ་རིན་ཆེན་ལེན་པར་བྱེད། །སེམས་དཔའ་ཁྱེད་ནི་རྒྱ་མཚོའི་དེད་དཔོན་འདྲ། །སྐྱེས་བུ་ཆེན་པོ་ནི་ལམ་མཉམ་ཉིད་ཀྱི་བྱམས་པ་ཆེན་པོ་མངའ་བའི་ཚུལ་སྟོན་པ་ནི།བྱང་ཆུབ་སེམས་པས་སེམས་ཅན་ལ། །བུ་གཅིག་པ་ལ་བྱ་བ་བཆིན། །—116—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།རྐང་གི་ཁོངས་ནས་བྱམས་པ་ཆེ། །དེ་ལྟའི་རྟག་ཕན་བྱེད་པར་འདོད། །ཅེས་གསུངས་པ་ལྟར། སེམས་དཔའ་ཆེན་པོ་འདི་ནི་ནང་ན་བྱམས་པའི་ཏིང་ངེ་འཛིན་མངའ་བས། སེམས་ཅན་ཐམས་ཅད་ལ་མཉམ་པ་ཉིད་དུ་བྱམས་ཏེ། དེ་ཡང་འདི་ལྟར། ཡོན་བདག་གི་རིགས་འགའ་ཞིག་གིས། དམག་ལ་འགྲོ་བའི་དུས་རིམ་གྲོ་ལ་གཏོར་མའི་ཆས་མང་པོ་སྐྱལ་ཙ་ན། གཏོར་མ་ཕུལ་ནས་འཕྲིན་ལས་བཅོལ་བའི་སྐབས་སུ། འོ་སྐོལ་རང་དཀོན་མཆོག་ཆོས་སྐྱོང་ལ་ཞུ་བ་བྱེད་ཙ་ན།ཕྱོགས་གཉིས་ཀ་རུ་རྒྱུ་འཁྲུག་པ་ཞི་བར་བྱིན་གྱིས་རློབས། བསམ་ངན་སྦྱོར་རྩུབ་ཐམས་ཅད་ཞི་བར་མཛོད་ཅིག་ཟེར་བ་ལ་རྟོགས་ཤིག་རྒྱལ་ཅིག་འཕགས་པར་མཛོད་མི་ཟེར་ཉི་ཅག་རྣམ་པའང་དེ་བཞིན་མཛོད། ཁོ་པ་ཏ་རྒྱལ་བ་ཞིག་འདོད་དེ།རྒྱལ་བ་མ་བྱུང་ཡང་འཁྲུག་པ་ཞི་ན་ཕར་ཚུར་གཉིས་ཀར་ལ་དེས་ཆོག །དེ་བཞིན་བྱས་པས་ཡོན་བདག་བསླུས་པར་ཡང་མི་འགྱུར་གསུངས། སེམས་ཅན་འདི་དང་འདི་ཟེར་བྱ་བ་བདེ་ཞིང་འདུག་ཟེར་བ་གསན་ཙ་ན། དེ་ལེགས་སོ་གསུངས་ནས་ཤིན་ཏུ་མཉེས་ཤིང་འདི་ལྟར་ཡང་གསུང་ངོ་། །བདག་གི་སྡུག་བསྔལ་རླུང་ཤུགས་ཀྱིས་བསྐྱོད་ནས། །གང་གི་བཞིན་རས་ནག་པོའི་སྤྲིན་བསྡུས་ཏེ། །མཆི་མའི་ཆར་ཕབ་ངུད་མོའི་འབྲུག་སྒྲ་བསྒྲགས། །དེ་འདྲ་ཡལ་བར་འདོར་བར་རིགས་སམ་ཅི། །—117—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ ་གྱི་གསུང་སྐོར།བདག་ཉིད་བདེ་བའི་ཉི་ཟེར་ཕོག་པ་ཡི། །གང་གི་བཞིན་རས་པད་མོའི་ཚལ་རྒྱས་ཏེ། །སོའི་ཟེ་འབྲུ་དཀར་པོ་སྟོན་གྱུར་པ། །དེ་འདྲ་ཡལ་བར་འདོར་བར་ག་ལ་རིགས།ཞེསགསྡོ།ང་ངོ་། །གང་གི་རང་བཞིན་བྱམས་པའི་བདག་ཉིད་ཀྱིས། །རྣམ་པར་བརླན་པ་བཞིན་དུ་སེམས་མཐུན་ཞིང་། །ཕུན་སུམ་གནོད་པ་མེད་པའི་སེམས་གྱུར་ནས། །དཀའ་ཐུབ་ཅན་བཞིན་གཅན་གཟན་ཁྲོ་བོ་སྤྱོད། །ཅེས་གསུངས་པ་ལྟར། དྲུང་ན་འཁོད་པའི་རི་དྭགས་དང་གཅན་གཟན་ཀུན་གཅིག་ལ་གཅིག་ཕན་ཚུན་གནོད་པ་མེད་ཅིང་བྱམས་ཏེ། གཞན་གྱིས་ཕུལ་བའི་ཤ་ཁྱི་ཆེན་པོ་ཞིག་ཡོད་པ་ཀུན་ཀྱང་རྣ་མོའི་རྩེད་མོའི་ཕྱིར་བརྡུང་བ་ལྟར་བྱས་ཙ་ན་མི་རྨུག་པར་བྲོས་ཅིང་སྤྲང་པོ་ལ་རྨུག་པའི་ཚེ་ན་ནི་བགྲངས་པ་དང་རྨུག་འཕྲོ་གཅོད་པ་ཅིག་ཡོད་དོ། །ཞུས་བུ་ཀུན་ཀྱང་བྱེའུ་མཐོང་ཁར་བབས་པའི་དུས།གནོད་པའི་སེམས་སྤངས་ནས་དེ་བྱུང་བ་ལ་དགའ་ཞིང་འདྲོགས་དོགས་པའི་ཕྱིར་དེས་མི་མཐོང་བའི་སར་ཕྱིན་ནས་ཉལ་ཅིང་། བྱེ་ཆུང་ལ་ཡང་གནོད་པ་མེད་དོ། །སྤྱང་ཀི་ཞིག་ཡོད་པ་ཀུན་ཀྱང་འཚེ་བའི་སེམས་སྤངས་ཏེ། གཏིང་ལ་ཤ་བྱིན་ཀྱང་མི་ཟ་བ་ཅིག་བྱུང་ཞིང་། ངང་པ་ཞིག་ཡོད་པ་ཀུན་ཀྱང་སེམས་དཔའ་ཆེན་པོ་བསྐོར་བ་མཛད་པའི་དུས་སུ་ཁོ་ཡང་སྐོར་བ་བྱེད། བཞུགས་པའི་དུས་སུ་ཁོ་ཡང་སྡོད། སེམས་དཔའ་ཆེན་པོའི་སྤྱོད་ལམ་གྱི་ལད་མོ་བྱེད་པ་ཞིག་བྱུང་འདུག དེ་ལ་—118—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།མཉེས་ཤིང་། དམག་བྱུང་ནས་བོ་དོང་དུ་འབྱོན་དགོས་པ་བྱུང་དུས། ཉེ་གནས་ལ་གཞན་དངོས་པོ་མི་ཐུབ་ངང་པ་དེ་མ་ལུས་པ་གྱིས་གསུང་ཟེར། མཁན་ཐམས་ཅད་མཁྱེན་པ་བྱང་ཆུབ་རྩེ་མོའི་གསུང་ན་རེ། དུད་འགྲོ་དེ་ཀུན་གྱི་བྱེད་ལུགས་དེ་རང་ངོ་མཚར་ཆེ། བྱང་ཆུབ་ཀྱི་སེམས་འདི་འབྱོངས་ཙ་ན་གང་ཡང་དབང་དུ་འདུ་བ་ཅིག་ཡིནོ་པརོ་འདུག་གསུང་ཞིང་ཁོང་རང་གི་མཛད་པའི་རྣམ་ཐར་ན་ཡང་འདི་ལྟར་བཀད་ཡད་ད། །དབུས་པའི་དམག་འཇད་དུ་བྱུང་དུས་དངུལ་ཆུ་རྣམས་ལ། དངོས་པོ་ལ་མ་ཆགས་པར་ཐམས་ཅད་བྲོས། འགྲོ་བ་མི་ཡོང་བའི་རྒས་པ་རྣམས་ཀྱི་གཡོག་ངས་བྱེད་པ་ཡིན་གསུངས་ཏེ། ཤུལ་ན་ཡོད་པ་རྣམས་བྲེད་ནས་དྲུང་དུ་འཚོགས་ཏེ།བསྡད་ཡོད་པའི་དུས། དམག་མི་རྣམས་ཁྲོ་ཞིང་རྔམ་པའི་ཚུལ་གྱིས་དྲུང་དུ་བྱུང་སྟེ།ཞལ་མཐོང་བ་དང་འཕྲལ་དུ་བཏུལ་པ་དང་། ཁྲོ་ཞིང་བརྔམ་པ་རྣམས་ཀྱང་ཞི་ནས་དྲུང་ན་འཁོད་པ་རྣམས་ལ་གནོད་པ་མི་བྱེད་པར་བྱིན་བརླབས་ཞུས་ཀྱིན་འགྲོ།འགའ་ཞིག་ནི་དད་པ་སྐྱེས་ཏེ། མཆི་མ་འབྱིན་ཅིང་མི་བསད་པའི་སྡིག་བཤགས་བྱེད་དོ་ཞེས་གྲག་གོ །དྲུང་ན་འཁོད་པའི་སློབ་མ་རྣམས་ཀྱང་། ང་ཁོ་ན་ལ་མཉེས་ཤིང་བྱམས་སྙམ་དུ་ཐམས་ཅད་དེ་ལྟར་རུ་སེམས་ཤིང་། དེ་རྣམས་ཀྱང་གཅིག་ལ་གཅིག་མཐོང་ཆེ་ཞིང་བྱམས་པས་ཕན་ཚུན་ཆེ་མི་རྩོད་པར་གྲལ་འོག་ཏུ་སྡོད་པ་ལ་ཧས་ཐོབ་བྱེད་ཅིང་ཅིག་གི་ཅིག་སྙན་པར་སྨྲའོ། །བྱམས་པའི་རང་བཞིན་བྱམས་པའི་ཐུགས་མངའ་བས །དྲུང་ན་འབོད་པའི་མི་དང་གཅན་གཟན་ཀྱང་། །གཅིག་ལ་གཅིག་བྱམས་བྱམས་པའི་སེམས་དང་ལྡན། །—119—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ཆར་སྤྲིན་མུག་པོ་ལྟ་བུའི་མདོག་འདྲ་བའི། །ཁྲོ་ཞིང་གཏུམ་པའི་དམག་དཔུང་ལྷགས་པའི་ཚེ །གང་གི་སྐུ་ནི་མཐོང་པ་ཙམ་གྱིས་ཀྱང་། །ཁྲོ་བ་ཞི་ནས་གནོད་པའི་སེམས་དང་བྲལ། །འགྲོ་རྣམས་བྱམས་པས་འདུལ་ལ་ཕྱག་འཚལ་ལོ། །བཟོད་མེད་ཀྱི་སྙིང་རྗེ་ཆེན་པོ་མངའ་ཚུལ་སྟོན་པ་ནི།འགྲོ་བ་འདི་ཀུན་ཐུགས་རྗེའི་བདག་ཅན་དེས། །བདག་ཏུ་འཛིན་པ་དེ་ལ་ཐེ་ཚོམ་མེད། །ཅེས་གསུངས་པ་ལྟར། སེམས་དཔའ་ཆེན་པོ་འདི་ནི། དཔེར་ན་མ་བུ་གཅིག་པོ་ཡིད་དུ་འོང་བ་ལ་བརྩེ་བ་ལྟར་འཁོར་བའི་སེམས་ཅན་རྣམས་ལ་སྙིང་རྗེ་ཆེན་པོ་མངའ་ཞིང་། ཁྱད་པར་དུ་དངོས་སུ་སྡུག་བསྔལ་བ་དང་། སྡུག་བསྔལ་གྱི་རྒྱུ་ལ་སྤྱོད་པ་ལ་བརྩེ་སྟེ། དེ་ཡང་འདི་ལྟར་ཐོས་སོ། །དགུང་ལོ་བཅུ་དྲུག་ཙམ་ལོན་པའི་དུས་སུ། ཟང་ཟིང་གི་ཕན་འདོགས་བག་ཙམ་བྱས་པའི་དགེ་བཤེས་ཤིག་གིས་སང་ཉིན་ལ་སླེབ་དགོས་པའི་དོན་གལ་ཅན་ཞིག་གི་བང་ཆེན་བཅོལ་ཏེ་བོ་དོང་ནས་ས་སྐྱར་བྱོན་པའི་ཕྱེད་ལམ་སླེབ་པའི་ཐང་དཀྱིལ་ཅིག་ན་ཁྱི་གུ་བཞི་ལྔ་ཞིག་སྐྱེས་པ་ཡས་བོར་ནས་སོང་འདུག་པ་གཟིགས་ནས། སྙིང་རྗེ་ནས་བཤུམས་ཤིང་། དེ་རིང་འདི་ཕ་སྐྱེལ་དུ་ཕྱིན་ན་ནི་ཁོང་གི་དོན་མི་འགྲུབ། དི་རིང་བཞག་ན་ནི། དགུན་ཡིན་པས་འཁྱགས་ནས་ཀྱང་འཆི། ཕོ་རོག་དང་གཅན་གཟན་དག་གིས་ཀྱང་བསོད་སྙམ་དུ་བསམ་པས་དི་རིང་འདི་ཕ་བསྐྱལ་ལ། དོ་རེད་མཚན་རྐྱང་ནས་འགྲོ་དགོས་པ་ཡིན་དགོངས་ཏེ། ཁྱི་ཁུ་སྐྱེལ་—120—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།བའང་ལོག་བྱོན་པས། དགེ་བཤེས་དེ་དང་ད་རེས་མ་འཕྲད་པ་བྱ་དགོས་དགོངས་པ་ལ། སྲང་བར་ཞིག་ཏུ་འཕྲད་པས་ཉིད་ཀྱིས་དོན་གལ་ཅན་གྱི་བཏབ་བཅོག་པ་འདུག་ཟེར་ནས་འཐབ་ཏུ་བྱུང་བས། སྐྱེ་ལོ་བྱུང་གསུངས། དེ་ནས་དེ་མ་ཁད་ལོག་ནས་བྱོན་པས་ཐོ་རངས་ཁ་ས་སྐྱར་ཕེབས། ལན་བསྒྱུར་ཚ་བ་གཞིག་གསོལ་ནས་བྱོན་པས་དགོང་མོ་བོ་དོང་ཕེབས་ཏེ། དགེ་བཤེས་དེས་ཀྱང་ངོ་མཚར་ཆེ་ངས་འཐབ་པ་དེ་ཡང་བཟོད་པར་གསོལ་ཟེར་བས་བྱུང་གསུངས། ཐབས་མཁས་ལ་ཐུགས་རྗེ་ཆེ་བའི་ཕྱག་ལེན་དུ་གདའོ། །ཡང་དགུང་ལོ་ཉི་ཤུ་ཙམ་ལོན་པའི་དུས་སུ་ཨེའི་དགེ་འདུན་རྣམས་ཆོས་གཞི་ལ་བཏེགས་པར། རྒྱ་སྒོའི་འགག་ན་སྤྲང་མོ་ཞ་བ་གཅིག་ཡོད་པ་ངུ་བཞིན་འདུག་པ་ཐུགས་ཀྱིས་མ་བཟོད་སྟེ་ཅི་ཉེས་དྲིས་པས།བཙུན་པ་ཐམས་ཅད་འབྱོན་པར་འདུག་དེས་ན་ང་ལ་ལྟོ་གཏེར་མི་མི་ཡོང་ཟེར།ངས་ཁྱོད་ལེན་དུ་ཡོང་གི་སྡུག་བསྔལ་མ་བྱེད་གསུངས་ནས་ཐག་པ་ཁྱེར་ནས་ལོག་བྱོན་ཏེ་ང་ལ་ཁུར་གསུངས་པ་ལ། མོས་འཁུར་མི་ནུས་པ་འདུག་པས། གདོང་ལ་མོའི་གོས་སྟན་རྣམས་བསྐྱལ། དེ་ནས་མོ་རང་ཁུར་ནས་ཆོས་བར་སར་སྐྱལ་གསྡོ།ངས།སྙིང་རྗེའི་དབང་གི་སེམས་ཅན་དོན་མཐོང་ན། །རང་གི་སྡུག་བསྔལ་དག་ལའང་མི་གཟིགས་པར། །སེམས་ཅན་སོ་སོའི་འདོད་དོན་སྒྲུབ་མཛད་པའི། །ཐབས་མཁས་ཐུགས་རྗེ་ཅན་ལ་ཕྱག་འཚལ་ལོ། །དེས་ན་སེམས་ཅན་དངོས་སུ་སྡུག་བསྔལ་མཐོང་ན་ལྟ་སྨོས་ཀྱང་ཅི་འཚལ།གཞན་གྱི་སེམས་ཅན་སྡུག་བསྔལ་བ་འདི་འདྲ་འདུག་ཟེར་བ་གསན་ན། ངའི་མ་—121—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།རྒན་དེ་སྙིང་རེ་རྗེ་གསུངས་ཏེ་བཤུམས་ནས་གསུང་གླེང་ཀྱང་འཕྲོ་ཆད་ནས་འགྲོ་ཉིད་། གླང་རི་ཐང་པ་ལ་གཞན་གྱིས་ངོ་ནག་པོ་བྱས་པ་གསན་ནས། ངའི་མ་རྒན་སེམས་ཅན་སྡུག་བསྔལ་བ་འདི་ལ་བསམས་ཙ་ན་ངོ་གདོང་དཀར་པོ་ཡོང་ས་མི་འདུག་གསུངས་ཟེར། དེ་ཁོང་པ་མད་པར་གདའ་གསུང་ནས་སྤྱན་ཆབ་ཉིལ་ཉིལ་མཛད་ཅིང་འདི་ལྟར་གསུང་ངོ་། །སྡུག་བསྔལ་མང་གཟིར་འགྲོ་འདི་ཡལ་བོར་ནས། །རང་ཉིད་ཞི་བདེ་འབའ་ཞིག་དོན་གཉེར་བས། །ཕ་མ་མེ་ཡིས་ཚིག་པ་ཡལ་བོར་ནས། །རང་ཉིད་བསིལ་བའི་རྫིང་བུར་ཁྲུས་བྱེད་འདྲ། །འགྲོ་འདིས་རང་གི་བདེ་བ་ཡལ་བོར་ནས། །བདག་གི་དོན་དུ་སྡུག་བསྔལ་ཁུར་བླངས་པ། །ས་དང་རྒྱ་མཚོའི་རྡུལ་བས་ཆེས་མང་ན། །དེ་དག་བདག་གིས་ཇི་ལྟར་ཡལ་བར་འདོར། །ཐོག་མེད་དུས་ནས་ལན་མང་ཕན་བཏགས་པའི། །འགྲོོ་མངོ་བཟོད་དཀའི་སྡུག་བསྔལ་གྱིས་གཟིར་བ། །མཐང་ཐས་དྲན་ཀྱང་གས་པར་མ་གྱུར་པ། །བདག་གི་སྙིང་འདི་ལྕགས་ལ་བྱབའིསམ་ཅི ་—122—་

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།སྔོན་ཆད་ཡང་ཡང་སྡུག་བསྔལ་སེལ་བྱེད་མ། །མནར་མེད་མེ་ཡི་ནང་དུ་ཚིག་གྱུར་ན། །དེ་ལ་སྙིང་རྗེའི་བསམ་པ་མི་སྐྱེ་བ། །བདག་འདྲ་མིའི་ལུས་ཅན་དུད་འགྲོར་ཟད། །གསུང་ཞིང་སྙིང་རྗེའི་ཉམས་བྱུང་རྒྱལ་དུ་བཏང་ན་ཉིན་མཚན་ཁོར་ཡུག་ཏུ་དེ་ཉིད་ལ་རྩེ་གཅིག་ཏུ་འབྱམས་ནས་ཕྱི་རོལ་པས་ལྟས་ན་བརྒྱལ་བ་ལྟར་མངོན་པ་ཡོང་གིན་འདུག་གསུང་། དབུས་པའི་དམག་རྟིང་མ་འཇད་དུ་བྱུང་དུས་དངུལ་ཆུའི་མདུན་གྱི་ཐང་ཆེན་པོ་དམག་གིས་གང་བ་གཟིགས་པས། སྡུག་གེ་ཚོ་སྡུག་གེ་ཚོ།ངའི་མ་རྒན་འདི་ཙམ་ཞིག་འཁྲུལ་ནས་སྡུག་བསྔལ་གྱི་རྒྱུ་ལ་སྤྱོད་པ་དེ་སྙིང་རྗེ་སྙིང་རྗེ་གསུང་སྟེ་བཞུགས་གདན་གྱི་སྟེང་དུ་འདྲེལ་ལྡོག་མཛད་ཅིང་། བཤུམས་པའི་མཐར་བརྒྱལ་བརྒྱལ་གྱི་བར་དུ་བཤུམས་འདུག་ཅེས་གྲག་གོ །གཞན་ཡང་འདི་ལྟར་ཐོས་སོ། །ངན་སོང་གསུམ་ཨ་ཅང་ཆེ། མིའི་ནང་ནས་ཀྱང་སྡུག་བསྔལ་ལ་དངོས་སུ་སྤྱོད་པ་འདི་རྣམས་སྙིང་ཤིན་ཏུ་རྗེ་མོད། བསམ་མནོ་ལེགས་པར་བཏང་ན་སྡུག་བསྔལ་སྤྱོད་པ་འདི་རྣམས་སྙིང་རྗེ་གསུངས་ཞིང་།ད་ལྟ་འཇིག་རྟེན་ན་མི་ཆེ་རུ་རེ་དྲུང་དུ་རེ། འཁོར་མང་ཁ་དྲག་ནོར་ཆེ། ལས་སུ་སྡིག་པ་འབའ་ཞིག་བྱེད་པ་དེ་འདྲ་རྣམས་གཟིགས་པའམ། དྲན་པའི་དེ་དག་གི་གླེང་མོ་བྱུང་ཙ་ན་ཡང་སྤྱན་ཆབ་འབྱིན་ཅིང་། སེམས་དཔའ་ཆེན་པོ་ཡི་གསུང་ན་རེ་ཕ་རོལ་པོ་རྣམ་རྟོག་སྐྱེར་ཡོང་བསམ་པ་བྱུང་ནས་ཉམས་དཀྱིལ་གིན་ཚོད་བཟུང་བ་མིན་ན་དེ་འདྲ་རྣམས་དང་ཕྲད་པ་ན་མཆི་མ་རང་དབང་མེད་པར་ཡོང་གིན་འདུག་གསུང་། འོ་སྐོལ་ཆོས་པ་འདི་རྣམས་སྡུག་བསྔལ་གྱི་རྒྱུ་ལ་སྤྱོད་པ་འདི་—123—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།རྣམས་ལ་སྙིང་རྗེ་སྐྱེ་ཐང་པ་ཞིག་འདུག་པ་ལ་སྐྱེ་བ་ཉུང་བ་དེ། རང་རེ་རྣམས་ཀྱང་ཚེ་འདིའི་དཔལ་འབྱོར་ཁ་དྲག་དེ་རྣམས་ལ་སྐྱོན་གནས་སུ་མི་ལྟ་བའི་བློ་ངན་དེ་ཕུགས་སུ་ཞུགས་པས་ལན་འདུག ད་ལྟ་སྡུག་བསྔལ་བ་རྣམས་ལ་སྙིང་རྗེ་བ་དེ་སྡུག་བསྔལ་དེ་ལ་རང་རེ་ཡང་སྐྱོན་དུ་ལྟ་བས་ཡིན་པར་འདུག་སྟེ། དེ་གཉིས་རང་སྐྱོན་གང་ཆེ་མི་ཤེས་གསུང་། ཚོགས་ཆོས་གསུང་པའི་དུས་སེམས་ཅན་གྱི་སྡུག་བསྔལ་ལ་སེམས་དཔའ་ཆེན་པོ་ཉིད་ཀྱིས་བཤུམས་ཙ་ན་ཚོགས་པ་བྱིན་པོ་ངུ་ཅོང་ཐེག་ཐེག་ཡོད་པ་དེ་ལ་མཚན་ཉིད་པ་ཞིག་ན་རེ། མཁན་བུ་སྟོན་པ་དང་པཎ་ཆེན་པ་ཀུན་ཆོས་གསུངས་ཙ་ན་བཞད་གད་ཐེག་ཐེག་ཉམས་དགའ་ཞད་ཆེ་བར་འདུགའདི་པའི་ཆོས་གསུང་བ་འདི་སྡུག་ཞད་ཆེ་མི་གཅེས་ཤི་བ་བཞིན་དུ་ངུ་ཅོང་ཐེག་ཐེག་ཟེར། དེ་ཁོའི་དེ་འདྲ་མོ་ཡང་ཡོད་དོ། །དེས་ན་སེམས་ཅན་གྱི་སྡུག་བསྔལ་སྙིང་རྗེ་ཆེན་པོ་ཞབྲུངས་ཚུལ་གོང་འོག་རྣམས་སུའང་བསྟན་ཅིང་སྟོན་པར་འགྱུར་ལ་ཕལ་ཆེར་ནི་བརྗོད་ཀྱིས་མི་ལང་ངོ་། །བུ་གཅེས་ཤི་བའི་མ་མ་ཇི་བཞིན་དུ། །འགྲོ་བའི་སྡུག་བསྔལ་མཐོང་ཐོས་དྲན་གྱུར་ན། །སྤྱན་ཆབ་སི་ཏའི་རྒྱུན་ལྟར་འབེབས་མཛད་པའི། །འགྲོ་བའི་གཉེན་གཅིག་པོ་ལ་ཕྱག་འཚལ་ལོ།—124—

རྒྱལ་སྲས་རིན་པོ་ཆེའི་རྣམཔར་ཐར་པ་གཞན་ལ་ཕན་པའི་འོད་ཟེར།བྱམས་པ་དང་སྙིང་རྗེ་ཆེན་པོ་སྔོན་དུ་སོང་བའི་སྒོ་ནས་བསམ་པ་བྱང་ཆུབ་ཀྱི་མཆོགོ་ཏུ་སེམས་བསྐྱེད་པའི་ཕྱག་ལེན་སྟན་པར་བྱེད་པ་ནི།ཐོག་མེད་དུས་ནས་བདག་ལ་བརྩེ་བ་ཅན། །མ་རྣམས་སྡུག་བསྔལ་རང་བདེ་ཅི་ཞིག་བྱ། །དེ་ཕྱིར་མཐའ་ཡས་སེམས་ཅན་བསྒྲལ་བྱའི་ཕྱིར། །བྱང་ཆུབ་སེམས་བསྐྱེད་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ། དེ་ཡང་འདི་ལྟར་ཐོས་སོ། །སྐུ་མཚམས་དམ་པོ་ལ་བཞུགས་པའི་དུས། མཁན་ཆེན་རིན་པོ་ཆེ་བསོད་ནམས་གྲགས་པ་ཞིང་གཞན་དུ་མྱུར་པོར་གཤེགས་པ་མངོན་པར་ཤེས་པས་མཁྱེན་ཏེ། མཚམས་ཧུར་ཐོན་མཛད་ནས་བྱོན་པའི་ལམ་ཁར་མི་གཉིས་ཀྱིས་ར་ཅིག་མི་འགྲོ་བཞིན་ཁྲིད་འགྲོ་བ་དང་ཕྲད་པ་ལ་ཅི་བྱེད་དྲིས་པས། ཧོར་འདྲ་ལ་སྤྲོད་པ་ཡིན་ཟེར། སྙིང་རྗེ་བས་བཤུམས་ཏེ། གསེར་ཞོ་ཕྱེད་བྱིན་ནས་འདི་ཧོར་འདྲ་ལ་བྱིན་ལ་ར་འདི་མ་བསད་ལ་བླང་བྱས་གསུངས། དེ་ནས་ཤངས་ཀྱི་མདའི་གད་སྐྱིབས་ཤིག་ཏུ་ཕེབས་པ་དང་། འདིར་ཇ་སྐོལ་ངལ་གསོ་བ་ཡིན་གསུང་འདི་་ན་ཆུ་མི་གདའ་ཞུས་པས། ཆུའི་ཁག་ངས་ཁུར། མེ་ཤིང་འཐུས་ལ་ཤོག་གསུངས།ཤིང་བཏུས་ནས་སླེབས་པའང་ཆུ་འདི་ན་གདའ་ཡི་གསུངས་ནས་ཕྱག་གིས་བྱེ་མ་—125—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ལ་རུད་རུད་མཛད་པ་སྔར་མེད་པའི་ཆུ་བྱུང་བས་ཞབས་ཏོག་པ་རྣམས་ཀྱིས་བསམ་པ་ལ་མིག་འཕྲུལ་ཡིན་ནམ་བསམ་པ་བྱུང་ཟེར། ཇ་གསོལ་ཟིན་པའི་རྗེས་ལོ་ཡང་ཆུ་འདུག ཡར་ལམ་ཕྱེད་ཀྱིས་ལྟས་པས་ཆུའི་རྗེས་ཡང་མི་འདུག་ཟེར་ར། །དེ་ནས་མཁན་ཆེན་རིན་པོ་ཆེ་དང་མཇལ་བས། ཉིད་བྱོན་པ་དེ་དགའ་གསུངས་ནས་མཉེས་ཚོར་ཆེན་པོ་མཛད། འཇུག་པ་སེམས་བསྐྱེད་འདི་སྔར་བླ་མ་རིན་ཡེ་བ་ལ་ཐོབ་ལགས་ཏེ། དྲུང་དུ་ཞིག་ཐོབ་ན་བསམས་པས་སྐུ་ཁམས་ཀྱིས་ལྕོགས་ཙམ་དུ་གདའ་ན་ཐུགས་ལ་འདོགས་པར་ཞུ་ཞུས་པས་དེ་དུས་སྙུང་རབ་འདུག་ཏེ། ཤིན་ཏུ་ཡང་སྤྲོ་མོ་ད་ལྟ་རང་མཆོད་པ་བཤོམས་ཅིག་གསུང་ཟེར།སེམས་བསྐྱེད་ཀྱི་ཆོ་ག་དངོས་གཞི་གྲུབ་ནས། མཁྱེན་པར་གསོལ་བ་གདབ་པའི་སྐབས་སུ། ས་ཆེན་པོ་ནི་རབ་ཏུ་གཡོ། ལྷའི་མེ་ཏོག་ནི་ཆར་བཞིན་དུ་འབབ།སྤོས་ཀྱི་དྲི་ཞིམ་པོའི་ངད་པ་ནི་རྣམ་པར་ལྡང་། རོལ་མོའི་སྒྲ་སྙན་པ་ནི་དབྱར་གྱི་འབྲུག་བཞིན་དུ་གྲགས། སྤྲིན་རྣམས་འཇའ་ཚོན་སྣ་ལྔའི་བླ་རེ་བྲེས་པར་གྱུར་ཅེས་གྲག་གོ །ཆོ་ག་ཚར་བའི་རྗེས་ལ་མཁན་རིན་པོ་ཆེ་ཡི་གསུང་ན་རེ། ཆོས་བདག་པོའི་ལག་ཏུ་འཕྲོད། ད་སྟེ་བཙུན་རྒན་དི་རིང་ཤི་ཡང་འགྱོད་པ་མེད་དོ་གསུངས་ནས། རྒྱལ་ཚབ་ཏུ་དབང་བསྐུར་ཏེ། དེ་ནས་རིང་པོ་མ་ཐོག་པར་གཤེགས་ཤིང་།གཤེགས་ཁར་སྒྱུ་མའི་དཔེ་བརྒྱད་པོ་དེ་ནར་བ་ཞིག་གསུངས་ནས། གཤེགས་ཞེས་གྲག་གོ །མཁན་རིན་པོ་ཆེའི་སློབ་མ་རྣམས་ན་རེ། བླ་མ་རྒྱལ་སྲས་པ་དེ་ལ་མངོན་པར་མཁྱེན་པ་ཡོད་མེད་ལས་འདས་ནས་འདུག མཁན་ཆེན་པ་གཤེགས་པའི་ལེ་ཁ་དེར་ཁོང་གིས་ཕེབས་ནས་བྱོན་ཟེར་གིན་འདུག་ཟེར། དེས་ན་སེམས་—126—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།དཔའ་ཆེན་པོ་ཉིད་ཀྱང་། ཉིན་ཞག་རེ་ལ་དུས་གསུམ་དུ་སྨོན་འཇུག་གི་སེམས་བསྐྱེད་བསྡུས་པ་རེ་ལེན་ཅིང་།གང་གིས་རང་གི་བདེ་བ་ཡལ་བོར་ནས། །ཡུ་བུའི་དོན་དུ་བམ་ཁུར་བླངས་པ་ཡི། །སེམས་ཅན་ཚོགས་འདི་བློ་ཡིས་ཡལ་བོར་ན། །ཐེག་ཆེན་དམ་ཆོས་ཐོས་པའི་དགོས་པ་ཅི། །དེས་ན་མཐའ་ཡས་སེམས་ཅན་བསྒྲལ་བྱའི་ཕྱིར། །བླ་མེད་བྱང་ཆུབ་མཆོག་ཏུ་སེམས་བསྐྱེད་དེ། །རང་དོན་སྤངས་ཏེ་དངོས་སམ་བརྒྱུད་ནས་ཀྱང་། །གཞན་དོན་སྒྲུབ་བྱེད་སྐྱེས་བུ་མཆོག་ཡིན་ནོ། །གསུང་ཞིང་དབུས་གཙང་ཁམས་གསུམ་གྱི་དགེ་བའི་བཤེས་གཉེན་དང་སྐྱེ་བོའི་་ཚོགས་ཁྲི་ཕྲག་དུ་མ་ལ་བྱང་ཆུབ་སེམས་ཀྱི་སྡོམ་པ་གནང་ནས་བྱང་ཆུབ་སེམས་དཔར་གྱུར་པར་མཛད་ཅིང་དུས་ཕྱིས་མཁན་བྱང་ཆུབ་སེམས་དཔའ་ཆེན་པོ་བྱང་ཆུབ་རྩེ་མོས་དབུ་མཛད་པའི་དགེ་བའི་བཤེས་གཉེན་འབའ་ཞིག་ཚོགས་པ་ལ་འཇུག་པ་སེམས་བསྐྱེད་གསུངས་པའི་སྐབས་སུ། འོ་སྐོལ་གྱིས་མཁན་ཆེན་རིན་པོ་ཆེ་བ་ལ་འདི་ཞུས་པའི་དུས་སུ། ཆོས་བདག་པོའི་ལག་ཏུ་འཕྲོད་པ་ཡིན་གསུངས་ནས་མཉེས་ཚོར་ཆེན་པོ་མཛད་ཅིང་གདའ། འོ་སྐོལ་ལ་བདག་རྒྱུ་ཙམ་མེད་དེ་ད་ཁོང་པ་དེ་སྐད་གསུང་གིན་གདའ། འོན་ཀྱང་བྱས་པས། ཇོ་བོ་རྗེ་ཡབ་སྲས་སྐུ་མཆེད་གསུམ་ལ་སོགས་པའི་དུས་སུའང་ཆོས་འདི་ལ་བཀའ་དོག་པ་ཡིན་—127—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།པ་འདུག དུས་ཕྱིས་ཀྱང་འདི་འབོགས་པ་ཉུང་བར་གདའ། གང་ལྟར་ལགས་ཀྱང་། འོ་སྐོལ་ལས་དབུས་གཙང་གཉིས་ན། ཆོས་འདི་ཕོག་པ་མང་བ་མེད། སྔར་ཡང་རྒྱུད་ལ་སྐྱེས་པ་ཡང་མང་པོ་བྱུང་ཞིང་། ད་འོ་སྐོལ་ནས་ཆོས་འདིའི་བཀའ་ཡོངས་སུ་གཏོང་བ་ཡིན་པས། ཉིད་ཅག་དགེ་བའི་བཤེས་གཉེནའབོགས་པར་ནུས་པ་ཐམས་ཅད་ཀྱིས་ཕོག་ཅིག་གསུང་ངོ་། །གནས་བརྟན་ཆེན་པོས་རྒྱལ་ཚབ་དབང་བསྐུར་ནས། །ཐེག་ཆེན་ཆོས་ཀྱི་བདག་པོར་ལུང་བསྟན་ཚེ། །ས་ཆེན་གཡོ་ཞིང་མེ་ཏོག་ཆར་བཞིན་འབབ། །རོལ་མོའི་སྒྲ་དང་སྤོས་ཀྱི་དྲི་ཞིམ་ལྡང་། །མཁའ་ལ་འཇའ་ཚོན་སྣ་ལྔའི་བླ་རེ་བྲེས། །བྱམས་དང་སྙིང་རྗེའི་སྤྲིན་ཆེན་ལས་བྱུང་བའི། །བྱང་ཆུབ་སེམས་ཀྱིས་ཆར་པས་འགྲོ་བ་ཡི། །ཕན་བདེའི་ལྭོ་ཐོག་སྨིན་པར་མཛད་པ་མཚར། །དེ་ལྟ་བས་ན་སྡིག་པ་མི་དགེ་བ་ལ་འཛེམ་པ་དང་ཐར་པར་དོན་དུ་གཉེར་བ་དང་བྱམས་སྙིང་རྗེ་དང་བྱང་ཆུབ་ཀྱི་སེམས་རིན་པོ་ཆེའི་ཕན་ཡོན་བསྔགས་པ་ལ་སྦྱར་བར་བྱའོ། །རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར་ལས་སྡིག་པ་མི་དགེ་བ་ལ་འཛེམ་པ་དང་། ཐར་པ་དོན་དུ་གཉེར་བ་དང་། བྱམས་སྙིང་རྗེ་ཆེན་པོ་སྔོན་དུ་སོང་བའི་སྒོ་ནས། བསམ་པ་བྱང་ཆུབ་ཀྱི་མཆོག་ཏུ་སེམས་བསྐྱེད་པའི་ཕྱག་ལེན་གྱི་ལེའུ་སྟེ་བཞི་པའོ།། །།—128—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།བདག་གཞན་བརྗེ་བ་སྒོམ་པའི་ཕྱག་ལེན་སྟོན་པ་ནི།སྡུག་བསྔལ་མ་ལུས་བདག་བདེ་འདོད་ལས་བྱུང་། །རྫོགས་པའི་བྱང་ཆུབ་གཞན་ཕན་སེམས་ལས་འཁྲུངས། །དེ་ཕྱིར་བདག་བདེ་གཞན་གྱི་སྡུག་བསྔལ་དག །ཡང་དག་བརྗེ་བ་རྒྱལ་སྲས་ལག་ལེན་ཡིན། །ཅེས་གསུངས་པ་ལྟར་ཕྱག་ལེན་ལ་བཏབ་སྟེ། དེ་ཡང་འདི་ལྟར་ཐོས་སོ། །སློབ་དཔོན་དཔལ་ཡེ་བས་བློ་སྦྱང་ལ། ཉམས་སུ་སྒོམ་དུས། ཁོང་ལ་ཤིག་ནད་བྱུང་བས། སེམས་དཔའ་ཆེན་པོའི་གསུང་གིས། ཉིད་རང་གིས་སྙིང་རུས་སྐྱེད་ལ་གསོས་གལ་ཏེ་མི་གསོས་པ་འདྲ་ན་འདིར་བྱོན། ངེད་ཀྱིས་ཀྱང་གསོ་རོགས་བྱ་ཡིན་གསུང་ཟེར། ཁོང་གིས་ཡུན་རིང་པོའི་བར་དུ་གསོས་ཀྱང་ཉུང་དུ་མ་སོང་བས།དྲུང་དུ་ཕྱིན་ནས་བསླབ་ཡེ་རུ་མལ་བཅས་ནས་ཞག་ཤས་སོང་བ་དང་། ཤིག་རྣམས་ཉུང་དུ་སོང་འདུག་པས། རྣམ་རྟོག་སྐྱེས་ཏེ་དྲུང་དུ་ལྟར་ཕྱིན་པས། དྲུང་པ་ལ་ཤིག་གི་འཇིག་པ་འདུག་པ་མཐོང་བས། དྲུང་ནས་འོ་རྒྱལ་ང་རང་གི་སྙིང་རུས་སྐྱེད་ལ་གང་གསོས་གསོས་བྱེད་ང་ལ་ཐུགས་ལ་འདོགས་པར་ཞུ་བྱས་པས། ཉིད་ཀྱི་ཤིག་བླངས་པ་མ་ཡིན་ང་རང་ལ་ཡོད་པ་ཡིན་གསུངས་ནས་མ་གནང་། དེ་ནས་ཞག་འགའ་ན་ཐམས་ཅད་ཡལ་ནས་སོང་ཞེས་ཐོས་སོ། །ཡང་གྲྭ་ཡང་དབེན་པའི་མཁན་པོ་འདིས། ལོ་གཉིས་གསུམ་དངུལ་ཆུར་—129—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།བཞུགས་པས། ལན་ཅིག་ཁོང་ན་ནས་མགོ་བོ་དང་སྙིང་ཁ་ལ་གཟེར་ཆེན་པོ་སྐྱེས་ཏེ། ཟུག་བཟོད་ཐབས་མེད་པ་ཡོད་པའི་སྐབས་སུ་ཉེ་གནས་ཉུལ་བ་ལ་བྱོན་པ་ལ།ན་བཟའ་ཆོས་གོས་ཅིག་ཡོད་པ་ཡང་འབུལ་བར་སྐུར་ཟུག་གཟེར་ཡོད་ཚུལ་ཡང་བཤད་དེ། ཉེ་གནས་དྲུང་དུ་བཞུད་ནས་དུམ་པ་ལོན་པའི་དུས་སུ་ཟུག་ཟེར་ཐམས་ཅད་གར་སོང་ཆ་མེད་ལ་སོང་བས། རྗེ་རིན་པོ་ཆེས་ངའི་ན་ཚ་རྣམས་བླངས་པ་ཡིན་ངེས་པར་འདུག་ཟེར་ཞིང་ངེས་ཤེས་སྐྱེས་ནས་དད་གུས་ཐུན་མོང་མ་ཡིན་པ་ཚུད་འདུག་ཅིང་། སེམས་དཔའ་ཆེན་པོའི་གསུང་ན་རེ། གཞན་གྱི་སྡུག་བསྔལ་དངོས་སུ་ལེན་པ་འདི་ཀུན་སྙིང་རྗེའི་བསམ་པ་དྲག་པོས་བླང་ན་ངོ་ཤེས་པ་ཉམས་སུ་མྱོང་བས་གྲུབ་པ་ལ་གསུང་ཞིང་གཞན་གྱི་ན་ཚ་ལ་སོགས་ལ་གཏོང་ལེན་གྱི་དམིགས་པ་བྱས་ཙ་ན་ཁམས་ཉོག་པོར་འགྲོ་ཡིན་འདུག་གསུངས།བླ་མ་གདན་འདྲེན་གྱི་གསེར་ཡིག་པ་དད་པ་དབེན་ཤྲི་བྱུང་བའི་རེས།སེམས་དཔའ་ཆེན་པོ་རང་ལ་ཡང་གོང་དུ་གདན་འདྲེན་པའི་མཇལ་ས་ཡོད་མ་ཟེར་བ་ཡང་འདུག སང་གསེར་ཡིག་པས་སླེབ་ཡོང་བ་ཡོད་ཟེར་བའི་བྱ་ནམ་བྱེད་ན་བྱུང་བས རང་རེ་ལ་གདན་འདྲེན་མེད་མཆི་སྟེ། སོ་མི་བསོད་པ་ཞིག་ཡོང་པ་ཡོད་པ་བདེན་མཆི་གསུངས། གལ་ཏེ་གདན་འདྲེན་ཡོད་ཀྱང་རང་རེས་འཁྱུས་པས་ཉེ་འཁོར་རྣམས་ལ། མི་བདེ་བ་ཡོངས་གསུངས་ནས་འབྱོན་དུ་མ་གནང་། སང་ཧོར་གྱིས་སླེབ་བྱུང་ནས་ས་སྐྱར་གདན་དྲངས་པའི་ཕྱག་ཕྱི་ལ་བདག་གིས་ཀྱང་ཕྱིན་པས། ས་སྐྱའི་རྒྱབ་དེར་དྲོ་འདེབས་པའི་སར་ཁྱི་རྒད་པོ་ཅིག་བྱུང་བ་ལ་ཧོར་གྱི་འབར་བོར་ཆེས་རྡོ་ཅིག་བརྒྱབ་པ་ལ་སྐད་ངན་ཆེར་པོ་ཤོར་བས། སེམས་དཔའ་ཆེན་པོ་རང་ལ་བརྒྱབ་པ་བཞིན་དུ་ཨ་གསུངས་ནས་དཀར་ཡོལ་འཆོར་ལ་ཁད་—130—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།བྱུང་ཞིང་སྤྱན་ཆབ་མང་པོ་བཏོན། དེ་ནས་ས་སྐྱར་བྱོན་ནས་དགེ་བའི་བཤེས་གཉེན་དང་སྐྱེ་བོའི་ཚོགས་ཆེན་པོ་ལ། ཟབ་པ་དང་རྒྱ་ཆེ་བའི་ཆོས་གསུང་ནས།འགྲོ་བ་དཔག་ཏུ་མེད་པའི་དོན་མཛད་དོ། །གསེར་ཡིག་པས་ཚོང་འདུས་ན་མར་གདན་དྲངས་པའི་དུས། ཧོར་ཀྱི་གཡོག་པོ་གསུམ་ལ་ནག་ཆེན་པོ་ཐུག་ནས་བསོད་དུ་བྱུང་བ་ལ་གསུང་བྱོན་པས་སྲོག་ལས་ཐར་བར་མཛད། སྐུ་ཞང་གིས་རྩིས་ཀྱི་རྟེན་འབྲེལ་ལ་དབེན་ཤྲིའི་གདན་གྱི་འོག་རང་གི་གཟུགས། རང་གྲི་དང་རང་ཐག་འོང་བཅུག་པས་དབེན་ཤྲིས་མཐོང་ནས་རྩ་ར་ཆེན་པོ་བྱེད་པ་ལ་བྱུང་བ་ལ་ཡང་གསུང་བྱོན་པ་ཙམ་གྱིས་གྲོལ་བར་བྱས་ཏེ།རིན་སྤུངས་བར་བྱོན་ནས་དབུས་སུ་འབྱོན་མ་དགོངས་པར་ཡར་བྱོན་ཏེ། ཞ་ལུར་གདན་དྲངས་དགེ་བའི་བཤེས་གཉེན་དང་སྐྱེ་བོའི་ཚོགས་དཔག་ཏུ་མེད་པ་ལ་ཆོས་ཀྱི་སྦྱིན་པ་མཛད།དེ་དུས་མཁན་ཆེན་བུ་སྟོན་པ་བསྙུངས་ནས་གྲོངས་ལ་ཁད་པ་འདུག་པ་ལ་མཇལ་ཏེ། སྐུ་གསུང་ཐུགས་རྡོ་རྗེའི་རང་བཞིན་དུ་བྱིན་གྱིས་བརླབས་ནས་བསྟན་པ་དང་སེམས་ཅན་གྱི་དོན་ལ་ཞུགས་པའི་རྟེན་འབྲེལ་དང་བདག་གཞན་བརྗེ་བའི་དམིགས་པ་མཛད་པས་དེའི་ནུབ་མོ་ནས་སྐུ་བསྐྱེད་བྱུང་ནས་བསྙུང་བ་དངས་ཏེ།དེ་དུས་བླ་མ་རྒྱལ་སྲས་པས་མཁན་པོའི་སྙུང་ནད་བླངས་ཟེར་བའི་གྲགས་པ་ཆེན་པོ་ཡང་བྱུང་ཞིང་མཁན་པོའི་ཞབས་བཏེགས་པ་ཞིག་གི་རྨི་ལམ་དུ་མདང་དྲུང་པ་ལ། བླ་མ་རྒྱལ་སྲས་པ་སྐུ་ལུས་ཤེལ་དཀར་ལྟར་དངས་པར་གྱུར་པ་གསེར་གྱི་དབུ་རྒྱན་གསོལ་ནས་དབང་བསྐུར་མཛད་པ་རྨིས་ལགས་ཞུས་པས། རྨི་ལམ་བཟང་པོ་ཡིན་ང་ཡང་མདང་ཁམས་བདེ་ཞིང་རིག་པ་དངས་པ་ཞིག་བྱུང་གསུངས་—131—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ནས་མཉེས་འདུག་ཟེར། དེ་ལ་སོགས་པའི་རྣམ་གྲངས་མང་པོ་ཡོད་དོ། །ཡི་གེ་མང་པས་འཇིགས་ནས་མ་བྲིས་སོ། །འགྲོ་ཀུན་ཕ་མར་ཤེས་ནས་སེམས་རྒྱུད་སྙིང་རྗེས་བརླན། །བདག་ལ་གཅེས་འཛིན་སྤངས་ནས་གཞན་སྐྱོན་བདག་ལ་ལེན། །འགྲོ་ལ་ཕན་སེམས་སྐྱེད་ནས་བདེ་དགེ་གཞན་ལ་གཏོང་། །ཀུན་རྫོབ་བྱང་སེམས་སྒོམས་ལ་དགོས་པའི་ཆོས་གསུམ་ཡིན། །ཞེས་ཀྱང་གསུང་ངོ་། །བདག་གཞན་འཁོར་འདས་ནམ་མཁའི་དབྱིངས་བཞིན་དུ། །བདག་གཞན་གཉིས་སུ་མེད་པའི་དོན་རྟོགས་ཀྱང་། །བདག་ལ་གཞན་གྱི་སྡུག་བསྔལ་ལེན་བྱེད་ཅིང་། །བདག་གི་བདེ་དགེ་གཞན་ལ་གཏོང་བར་མཚར། །མི་འདོད་པའི་ཆོས་བཞི་ལམ་དུ་འཁྱེར་བ་ལ་དང་པོར་མ་རྙེད་པ་ལམ་དུ་འཁྱེར་བའི་ཕྱག་ལེན་སྟོན་པ་ནི།སུ་དག་འདོད་ཆེོན་དབང་གིོས་བདག་གི་ནོར། །ཐམས་ཅད་འཕྲག་གམ་འཕྲག་ཏུ་འཇུག་ན་ཡང་། །ལུས་དང་ལོངས་སྤྱོད་དུས་གསུམ་དགེ་བ་རྣམས། །དེ་ལ་བསྔོ་བ་རྒྱལ་སྲས་ལག་ལེན་ཡིན། །—132—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ཞེས་གསུངས་པ་ལྟར་ཕྱག་ལེན་སྟོན་ཏེ། དེ་ཡང་འདི་ལྟར་ཐོས་ཏེ། བཤད་ཉན་མཛད་པའི་དུས་སུ། འཇམ་དཔལ་དབྱངས་དོན་ཡོད་རྒྱལ་མཚན་པས་ཆོས་ཞུ་བ་ལ་ས་སྐྱར་གདན་དྲངས་ནས་ཆོསཀྱི་འཁོར་ལོ་རྒྱ་ཆེན་པོ་བསྐོར་ཏེ། ཚུར་བྱོན་དུས་ལ་ཚས་ནག་པོར་ཇག་པ་བྱུང་སྟེ། སེམས་དཔའ་ཆེན་པོ་རང་གི་སྐུ་ལ་མ་རེག་ཞབས་ཏོག་པ་རྣམས་འོལ་ལེ་བ་རེ་བཀྱིགས་ཏེ་ཇག་པ་ཟ་མ་ཟ་དུས་ཞབས་ཏོག་པ་ཞིག་བཀྱིག་པ་གྲོལ་བྱུང་བའི་ཙ་ན། ཇག་པའི་རལ་གྲི་ཞིག་བཞག་འདུག་པ་ཁྱེར་ནས་བྲོས་ན་བསམ་ཡིན་ཡོད་ཙ་ན། སེམས་དཔའ་ཆེན་པོས་མཁྱེན་ནས་སྟོན་པ་བློ་རྩབ་རྩོབ་མ་བྱེད་ཨང་གསུངས་ནས། འབྲོསམ་ནུས་ཟེར། དངོས་པོ་རྣམས་རིན་ཆེན་སྒང་པའི་ས་ཆར་མ་འཁྱེར། ངས་བློས་བཏང་ཡོད་པས་འཕྲོགས་པ་ཡིན་སྙམ་པའི་བློ་ཡང་མ་བྱེད། ངའི་གོ་ལག་ཁྱེར་ན་ཡང་ཁྱེར་གསུངས་པས་ཇག་པས་ཕྱག་འཚལ་ནས་ངེད་ཚོ་ལ། ཕོངས་ནས་ཐབས་རྡུགས་པས་ཉིད་ལྟ་བུ་ཞིག་དང་ཐུག་ཟེར་ཡིན་འདུག་ཟེར། ཇག་པ་རྣམས་རྗེས་ཟློས་བྱེད་དུ་བཅུག་པས་བསྔོ་བ་ཡང་མཛད་ཅེས་ཐོས་ཅིང་།ནོར་ལ་ཆགས་པའམ་བདག་ལ་སྡང་བ་ཡིས། །བདག་གི་བདོག་ཀུན་འཕྲོགས་ནས་ཉིན་ཅིག་ཙམ། །འཚོ་བའི་ཟས་ཙམ་མེད་པའི་སྐབས་བྱུང་ན། །དེ་ཚེ་དམ་བཅའ་འདི་ནི་དྲན་པར་བགྱི། །ཞེས་གནོད་ལན་དུ་ཕན་འདོགས་པར་དམ་བཅས་པ་ལྟར་མཛད་དོ། །དུས་ཕྱིས་སེམས་དཔའ་ཆེན་པོའི་གསུང་ན་རེ། དབུསྒ་པའི་དམག་མང་པོ་མཐོང་བ་དེས།དཔོན་ཆེན་བྱང་པ་འདིས་འོ་སྐོལ་ལ་ཆོསོ་འབྲེལ་མ་བྱས་པའི་གོང་དུ་བརྩོན་སྡུག་—133—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།གེ་ཞིག་མི་གསོད་པའི་ཞུ་བ་བྱས་ཀྱང་མ་འགྲུབ་པ་དེ་གཉིས་ལོ་མང་པོའི་བར་དུ་དགེ་སྦྱོར་གྱི་བསྐུལ་མ་བྱས། དེ་བར་ལ་དགེ་སྦྱོར་གང་བྱེད་ཀྱང་དེ་རྣམས་དང་།དབུས་པའི་དམག་སྔོན་མ་རང་རེ་དངུལ་ཆུ་བ་འཇོམས་མི་དེ་རྣམས་ཀྱི་དོན་དུ་བསྔོས། སྨོན་ལམ་རྣམ་དག་བཏབ་ཡོད་དེ་ཨེ་ཕན་ནི་མི་ཤེས་གསུངས།སེམས་དཔའ་འདི་ཡི་ལོངས་སྤྱོད་གཞན་བདག་གིས། །འདོད་ཆེན་དབང་གིས་འཕྲོགས་པར་འགྱུར་པའི་ཚེ། །བྱམས་པའི་གཞུ་བརྡུངས་དགེ་བའི་མདའ་འཕེན་ཞིང་། །སྙིང་རྗེའི་དཔུང་གིས་དེ་ཡི་སྡིག་སྡུག་རྣམས། །ཐམས་ཅོད་ཕྲོགས་ནས་སེམས་དཔའ་ཁྱེད་ཉིད་ནི། །རབ་ཏུ་ཁྲས་ནས་གནད་ལན་འཇལ་བ་འདྲ། །སྡུག་བསྔལ་ལམ་དུ་འཁྱེར་བའི་ཕྱག་ལེན་སྟོན་པར་བྱེད་པ་ནི།བདག་ལ་ཉེས་པ་ཅུང་ཟད་མེད་བཞིན་དུ། །གང་དག་བདག་གི་མགོ་བོ་གཅོད་བྱེད་ནའང་། །སྙིང་རྗེའི་དབང་གིས་དེའི་སྡིག་པ་རྣམས། །བདག་ལ་ལེན་པ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ། དེ་ཡང་འདི་ལྟར་ཐོས་སོ། །བཤད་ཉན་མཛད་པའི་ཚེ། འཇམ་དཔལ་དབྱངས་དོན་ཡོད་རྒྱལ་མཚན་པ་སྐུ་—134—

རྒྱལ་སྲསརིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།མཆེད་ཀྱིས་བོ་དོང་དུ་ཆོས་གསུང་བའི་དུས། རྒྱ་སྒོ་ལམ་འགག་ན་ཤིག་ནད་ཚབས་ཅན་བྱུང་བའི་སྤྲང་རྒན་ལུས་ཀྱི་ཟུངས་ཤོར་བ་གོས་དང་སྟན་ལ་སོགས་པ་ཤིག་གི་ཕུང་པོར་གྱུར་པ་ཅིག་འདུག་པས་དེ་ལ་དྲུང་སྐུ་མཆེད་པའི་སྐྱ་བོ་ཚོས་དྲུང་ནས་སྐྱུག་བྲོ་འགག་དེར་མ་བསྡད་ཟེར་ཞིང་འབུད་པ་གཟིགས་པས། སྙིང་རྗེ་དྲག་ཏུ་སྐྱེས་ནས་སྦྱན་ཆབ་ཤོར་ཏེ། དེའི་ནུབ་མོ་ཁོའི་གོས་དང་སྟན་ཤིག་གི་ཕུང་པོར་གྱུར་པ་ལྟར་ནང་དུ་ཁྱེར། སྤྲང་པོ་ལ་ནམ་བཟའ་གཅིག་གཉིས། བཟའ་རྒྱུ་གནང་ནས་ཤིག་རྣམས་ལ་སྐུ་ལུས་སྦྱིན་པར་བཏང་སྟེ། ཤིག་གི་ཕུང་པོའི་གསེབ་ཏུ་གཟིམས་ནས་ཞག་གཅིག་གཉིས་སོང་བ་དང་། སློབ་དཔོན་དང་མཆེད་གྲོགས་གཅིག་གཉིས་ཀྱིས་ཚོར་ནས་ལྟར་བྱོན་པས། སྤྲང་པོའི་གོས་དང་། སྟན་ཤིག་གི་ཕུང་པོ་རྣམས་གསོལ། སྐུ་ལུས་ཐམས་ཅད་འབྲུམ་པ་ཐུག་པོ་བྱུང་བ་བཞིན་སོང་འདུག་པར་མཐོང་བས། ཁོང་རྣམ་པ་ཧ་ལས་ཏེ། ཉིད་ད་རུང་ལུས་གཏོང་བའི་དུས་ཙམ་ལ་མ་སླེབ་ལས་ཆེ། དེ་འདྲ་རང་ཧ་ཅང་ཐལ་དྲགས་མི་མཛད་པ་ཞུས་པས།བདག་གིས་ལུས་ཅན་ཐམས་ཅད་ལ། །ལུས་འདི་ཅིོ་བདེར་བྱིནོ་ཟིན་གྱིས། །རྟག་ཏུ་གསད་དམ་དམད་པའམ། །བརྡེག་སོགས་ཅི་དགའ་བྱེད་ལ་རག །ཅེས་དང་། འགྲོ་མང་རྡོག་པས་བདག་གི་སྤྱིར་འཚོག་གམ། །འགུམས་ཀྱི་མི་གསོད་འཇིག་རྟེན་མགོན་དགྱེས་མཛོད། །གསུངས་ནས་མ་གསན་པ་དང་། ཁོང་རྣམས་པས་འཇམ་དཔལ་དབྱངས་དོན་ཡོད་པའི་དྲུང་དུ་ཕྱིན་ཏེ་འདི་བཞིན་མཛད་—135—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ཡིན་གདའ། ངེད་ཚོས་ཞུ་བ་བྱས་ཀྱོང་འདི་སྐད་གསུངས་ནས་མི་གསན་པར་འདུག །དྲུང་ནས་གསུང་འབྱན་དགསཔར་གདའ་ཞུས་པས། འཇམ་དཔལ་དབྱངས་དོན་ཡོད་པས་ཀྱང་དེ་མ་ཐག་བྱོན་ཏེ། དེ་ལྟ་བུ་རང་མི་མཛད་པར་ཞུ་ཧ་ཅང་འོ་རྒྱལ་དྲགས་ཙམ་འགྱུར་ཀྱང་མི་ཤེས་ཞུས་པ་ལ་ཡང་།ལུས་ཙམ་གྱིས་ཀྱང་གཞན་ལ་ཕན་ཐོགས་པར། །ནམ་ཞིག་འགྱུར་ཅེས་བདག་གི་གང་བསམ་པ། །སྨོན་ལམ་དེ་ནི་འབྲས་བུ་ཡོད་པར་བྱ་ཞེས་དང་། །གཞན་ལ་མི་ཕན་སྲེད་ཟད་བདེ་བ་ཡང་། །དམྱལ་བའི་མེ་ལྟར་མཐོང་ནས་རབ་སྤོངས་ཞིང་། །གཞན་ལ་ཕན་ན་མནར་མེད་མེ་ནང་དུ། །རབ་དགའ་འཇུག་པ་རྣམས་ཀྱིས་རྗེས་སུ་སློབ། །གསུངས་ཏེ་མ་གསན་པར་གསོས་པས་རིང་པོར་མ་ཐོགས་པར་ཤིག་རྣམས་ཡལ་ནས་སོང་ཞེས་གྲག་གོ །དེ་དུས་ཧ་ཅང་སོ་ཚ་དྲགས་ནས་མ་ཟུག་པའི་དུས་སུ།སྟོད་ཀྱི་ཆ་ལ་དར་རེས་དུམ་རེ་དཀྲིས་ཀྱིན་བཞག་གསུངས།གང་ཞིག་ཁྲོ་དང་ང་རྒྱལ་དབང་གྱུར་ན། །བདག་གི་ལུས་ལ་རྨ་སྲོལ་ཆེར་གཏོད་དེ། །འཆི་བར་ངེས་པའི་གནས་སྐབས་བྱུང་གྱུར་ནའང་། །དེ་ཚེ་དམ་བཅའ་འདི་ནི་དྲན་པར་གྱིས། ། ་ཞེས་དམ་བཅའ་བ་བཞིན་ནི་མཛད་དོ། །ཡང་བོ་དོང་དུ་སྤྲང་ཕྲུག་ཞིག་ནད་བྱུང་བ་—136—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ཞིག་གི་ཤིག་ཐམས་ཅད་བླངས་པས། སེམས་དཔའ་ཆེན་པོའི་སྐུ་ལུས་ལ་འཕུངས་ནས་ཞག་གཅིག་ལ་ཤི་འདུག་ཟེར། སེམས་དཔའ་ཆེན་པོ་ལ་བརྟེན་ནས་དེ་ས་གནས་གོང་མ་ཞིག་ཏུ་འཕོས་ངེས་བསམ་པ་འབྱུང་ངོ་། །གཞན་ཡང་བོ་དོང་དང་དངུལ་ཆུ་གཉིས་སུ་སྤྲང་པོ་ཤིག་ནད་བྱུང་བ་མང་པོའི་ཤིག་བླངས་ཏེ། ཉུང་པོར་ཡལ་གིན་སོང་ཞེས་གྲག་གོ །དུས་ཕྱིས་འཕན་ཡུལ་གླང་ཐང་བ་ཡིན་པའི་སྟོན་སྒོམ་བྱང་ཆུབ་སེམས་དཔའ་ཆོས་མཆོག་བྱ་བ་ལ་ཁོང་རང་ལ་ཤིག་ནད་བྱུང་བའི་སྟེང་དུ་གཞན་གྱི་ཤིག་ནད་ཀྱང་བླངས་ཏེ་སེམས་ཅན་ལ་ལུས་དངོས་སུ་སྦྱིན་པ་བཏང་ནས་གཤེགས་པའི་དེ་མ་ཐག་ལ་བདག་གིས་ཐུགས་དམ་ལ་འདོགས་པར་ཞུ་བའི་འཕན་ཆས་ཁྱེར་ནས་ཉེ་གནས་ལ་འདི་ལྟར་ཞུས་བྱས་པས་ཉེ་གནས་དྲུང་དུ་སོང་ནས་ལོག་བྱུང་བ་ལ། ཅི་གསུང་བྱས་པས། གོ་རྗེས་སུ་ཡི་རང་ཤཱཀྱ་ཐུབ་པ་རུས་སྦལ་སྐུ་ཞབྲུངས་པའི་དུས་སྲིན་བུ་ཀེ་ཏ་ཀ་བརྒྱད་ཁྲི་ལ་སྐུ་ལུརྶཱ་་སྦྱིན་པར་བཏང་བ་དང་། དོན་གྱིས་ཆ་མཐུན་པ་དེ་ཡིན་ཁོང་གི་སེམས་ལ་འགྱོད་པ་ཡོད་པའི་རིགས་སུ་མི་འདུག་ངོ་མཚར་ཆེ། འོ་སྐོལ་བློ་སྦྱོང་པ་ཡིན་པས། ད་ཤིག་དེ་ཙམ་ཞིག་འཆིར་འཇུག་པ་སྙིང་རྗེ། ཡར་ལོང་ལ་ཤོག་གསུངས་ཡིན་འདུག །དྲུང་ནས་སྐུ་ནས་བགྲེས་པ་དང་ཤིག་ཚན་ཆེས་དྲགས་པས་ཅི་འགྱུར་མི་ཤེས་ཞུས་ཀྱང་མི་གསན་པར་ལོང་ཤོག་གསུངས། ད་སྔར་ཉིད་ཅག་ཤིག་ནད་བྱུང་བ་གསོ་བ་བྱས་པ་དྲག་ཟེར་ལ། སློབ་དཔོན་ཡོན་ཏན་འོད་དང་། དགེ་སློང་ལྷ་བཟང་།དཀོན་མཆོག་རིན་ཆེན། ནམ་མཁའ་བཟང་པོ། བདག་ཅག་རྣམས་ཀྱིས་གསོ་ལོ་བགྱིས་པས་དྲུང་དུ་ཡང་ཞུ་བ་འགྲུབ་བོ། །དེ་ལ་སོགས་པའི་རྣམ་གྲངས་མང་པོ་ཡོད་དེ་མང་དོགས་པས་མ་བྲིས་སོ། །—137—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ལྷུན་པོའི་ངོགས་ལ་བྱ་ཚོགས་བབས་པ་བཞིན། །སྲབ་འཇམ་གསེར་མདོག་འདྲ་བའི་སྐུ་ལུས་ལ། །རུ་མཚོན་རྣོན་པོའི་མཆུ་རྣམས་ལྟར་ཟུག་ནས། །འབུམ་ཕྲག་དུ་མའི་ཤིག་གི་ཁྲག་འཐུང་ཚེ། །མཚོན་གྱི་ཕུག་པའི་ཟུག་ཙམ་འབྱུང་ན་ཡང་། །བདག་ཉིད་སྡུག་ཀྱང་འགྲོ་ལ་ཕན་གྱུར་ན། །པད་མོས་བརྒྱན་པའི་མཚོ་རུ་ངང་པ་ལྟར། །དམྱལ་མེའི་ནང་དུའང་དགེས་པས་གཤེགས་ལ་འདུད། །མ་གྲགས་པ་ལམ་དུ་འཁྱེར་བའི་ཕྱག་ལེན་སྟོན་པ་ནི།འགའ་ཞིག་བདག་ལ་མི་སྙན་སྣ་ཚོགས་པ། །སྟོང་གསུམ་ཁྱབ་པར་སྒྲོག་པར་བྱེད་ན་ཡང་། །བྱམས་པའི་སེམས་ཀྱིས་སླར་ཡང་དེ་ཉིད་ཀྱི། །ཡོན་ཏན་བརྗོད་པ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ། སེམས་དཔའ་ཆེན་པོ་འདིས་ནི་ཐམས་ཅད་ཐམས་ཅད་ཀྱི། ཡོན་ཏན་འབའ་ཞིག་ནས་བརྗོད་ཀྱི། གཞན་གྱི་སྐྱོན་ནས་བརྗོད་པ་ལན་ཅིག་ཀྱང་མ་མཐོང་ཞིང་མ་ཐོས་ལ།—138—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།གང་ཞིག་ཐོས་ན་བདག་ལ་འགྲོ་ཀུན་གྱིས། །ཁྲེོལ་བར་གྱུར་པའི་གྲགས་ངནོ་མི་ཟད་པར། །ཕྱགས་བཅུར་བསྒྲགས་པ་མཐང་ཐས་དྲན་གྱུར་ན། །དེ་ཚེ་དམ་བཅའ་འདི་ནི་དྲན་པར་བགྱིད། །ཅེས་གསུངས་ཤིང་། འགའ་ཞིག་གིས་ལ་ལ་ལ་འཕྱས་མོས་བཏང་ཙ་ན། ནཱ་རོ་པས་ཏེ་ལོ་པ་ཉ་བཤའ་བ་ལ་སོགས་པ་མཐོང་བ་དང་སངས་རྒྱས་ཡེ་ཤེས་ཞབས་ཀྱིས་འཇམ་དཔལ་གཤིན་རྗེ་ཁྱིམ་བཙུན་ཉོ་ཆང་བྱེད་པར་མཐོང་བ་ལ་སོགས་པའི་གཏམ་རྒྱུད་གསུངས་ནས། འོ་སྐོལ་རང་བློ་མ་དག་པ་ཡིན་ཁོ་ཀུན་ཅི་འདྲ་ཡིན་མི་ཤེས། ལར་ཡང་འོ་སྐོལ་གྱིས་མི་ལ་སྐྱོན་བརྗོད་མང་པོ་བྱས་ན་འོ་སྐོལ་ལ་ཡང་ཐམས་ཅད་ཀྱི་ཚུར་འཐབ་པ་ཞིག་རྟེན་འབྲེལ་ལ་ཅིས་ཀྱང་ཡོང་གསུང་། དེ་ཤིན་ཏུ་མད་པར་སེམས་དཔའ་ཆེན་པོའི་ཡོན་ཏན་འབའ་ཞིག་བརྗོད་ཅིང་། སྐྱེས་བུ་དམ་པ་ཀུན་གྱིས་ཀྱང་བསྟོད་བསྐུར་བསྔགས་གསུམ་འབའ་ཞིག་མཛད་པའི་ཚུལ་འདི་ལྟར་ཐོས་སོ་སྟེ། དཔང་ལོ་ཙཱ་བ་བློ་གྲོས་བརྟན་པའི་གསུང་ན་རེ།ཐོག་མར་ཤེས་བྱ་ཀུན་ལ་མཁས་པར་བྱ། །བར་དུ་མཁས་པའི་ཚོགས་སུ་ལེགས་པར་བཤད། །ཐ་མར་འདྲིས་པའི་དོན་ལ་བརྩོན་པས་བསྒོམ། །དུས་གསུམ་རྒྱལ་བ་ཀུན་གྱི་བཞེད་གཞུང་ཡིན། །ཞེས་ས་སྐྱ་པཎ་ཊི་ཏས་གསུངས་པ་དེ། གུ་རུ་ཐོགས་མེད་ཁོང་གིས་བྱས་པ་ཡིན།འོ་སྐོལ་ཆོས་པ་རྣམས་ཀྱི་ནང་ན་ཆོས་བྱེད་པ་ཏ་མང་རབ་འདུག་ཏེ་བརྟན་པ་ཐོབ་པ་དུ་ཙམ་བདོག་པ། གཞན་གྱི་ནི་ང་ལ་རྒྱུས་མེད་བརྟན་པ་ཐོབ་ངོས་ཤེས་པ་གུ་རུ་—139—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ ་གྱི་གསུང་སྐོར།ཐོགས་མེད་ཁོང་ཡིན། ཕོ་སྐྱེས་པ་སྤམ་ཟེར་ན་དེ་ཀུན་ལ་ཟེར་བ་ལགས། མི་གཞན་གྱིས་ངའི་རྒྱུད་ཚོད་སླེབ་པ་ལ་ད་རུང་དཀའ་ལས་ཆེན་པོ་ཡོད། ངས་གུ་རུ་ཐོགས་མེད་ཀྱི་རྒྱུད་ཚོད་སླེབ་པ་ལ་བསྐལ་བ་མང་པོར་ཚོགས་གསོག་དགོས། ང་ཁོང་གི་བླ་མ་ཡིན་ཁོང་ངའི་སློབ་མ་ཡིན་ཏེ། ངའི་བླ་མ་ཞིག་ལས་ཀྱང་དེ་ལ་མོས།མི་རྒན་ནམ་འཆི་བའི་སྔས་ཁ་དེར་གུ་རུ་ཐོགས་མེད་ཡོད་པ་ཞིག་བྱུང་ན་དགའ་སྟེ།ང་ཕྱོགས་ཐམས་ཅད་དུ་རྒྱུག་ཁོང་པ་གཅིག་ཏུ་བཞུགས་པ་འདིས་ཡིད་སྨོན་ཐོག་ཏུ་ཨེ་འབབ་མི་ཤེས་ཞེས་གསུང་ཟེར་ཞིང་། གསུང་ཡིག་སྙན་ངག་དང་བཅས་པ་བསྐུར་བའི་ནང་ན་ཡང་།ཁྱོད་ལ་ང་འདྲའི་སློབ་དཔོན་བརྒྱ་ཡོད་ཀྱང་། །ང་ལ་ཁྱོད་འདྲའི་སློབ་མ་ཁྱོད་ལས་མེད། །ཅེས་སོགས་ཀྱིས་བསྟོད་པ་མང་པོ་ཡང་འདུག་གོ །ཀུན་མཁྱེན་རོང་པའི་གསུང་ན་རེ། ང་ལ་ཕ་བས་ལྷག་པའི་བུ་གཅིག་ཡོད་པ་ཡིན། ངའི་སློབ་མ་འདི་འདྲ་གཞན་ན་ཡོད་ན་སྨོན་ནེ་འཆོར། སྐྱེས་བུ་དམ་པ་འདི་འདྲ་འཇིག་རྟེན་ན་དཀོན་གསུང་ཟེར། བླ་མ་རིན་ཡེ་བ་བླ་མ་ཡིན་ཀྱང་། སེམས་དཔའ་ཆེན་པོའི་མཚན་ནས་བརྗོད་ཙམ་ན་ཕྱག་ཐལ་མོ་སྦྱོར་སྤྱན་ཆབ་འདོན་ཟེར་རོ། །སློབ་དཔོན་ཡོན་ཏན་འོད་ཀྱིས་ཆོས་རྗེ་ཀུན་མཁྱེན་པ་ལ་མཇལ་དུ་ཕྱིན་དུས། ཁྱེད་དངུལ་ཆུ་བ་བླ་མའི་སྐལ་བ་རྒྱལ། རྒྱལ་སྲས་པ་དེ་མིང་དོན་མཐུན་པའི་བྱང་ཆུབ་སེམས་དཔའ་ཆེན་པོ་ཡིན། ཁོར་མཛད་སྤྱོད་རྣམ་པར་དག་པ་འཕྲིན་ལས་རྒྱ་ཆེན་པོ་ཅན་དེས་གྲུབ་མཐའ་དེ་འོ་སྐོལ་འདོད་པ་དེ་བཞིན་མཛད་ན་ལྟ་སྤྱོད་ཕུན་སུམ་ཚོགས་པ་ཡོང་བ་གདའ་སྟེ། ཁོང་ཡང་ལྟ་བ་རང་སྔ་རབས་པ་—140—

རྒྱལ་སྲསརིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ལ་ཞེན་ཆེ་བ་འདྲ། ཁོང་དང་ལྟ་བ་འདིའི་ཆོས་ཀྱི་འབྲེལ་གཏམ་ཞིག་ལས་ཅི་བྱ་བསམ་པ་ཡིན་ཏེ། ངས་ལན་ཅིག་དངུལ་ཆུར་ཕྱིན་པས་ཀྱང་ཁོང་མཚམས་དམ་པོ་ལ་བཞུགས་འདུག་པས་མ་མཇལ། དྲི་བ་འགའ་ཞིག་བསྐུར་བས་ཀྱང་ངས་ཅི་ཡང་མི་ཤེས་ཟེར་བའི་ལན་གཅིག་ལས་མ་བྱུང་། ད་རུང་ཁོང་དང་ཅིག་འཕྲད་དགོས། གང་ལྟར་ལགས་ཀྱང་རྒྱལ་སྲས་དེ་མཚུངས་པ་མེད་པའི་བྱང་ཆུབ་སེམས་དཔའ་ཡིན། འདི་ནས་འཕོས་མ་ཐག་བྱམས་མགོན་གྱི་དྲུང་དུ་ཟང་ཐལ་ལེ་འགྲོ་རྒྱུ་དེ་ཡིན། དེའི་རྒྱུ་ཐམས་ཅད་ཁོ་ལ་ཚང་བ་ཡིན་གསུངས་ཟེར་། ཡང་རྟ་ནག་ཏུ་བྱོན་པ་ཅིག་ལ། དངུལ་ཆུའི་ཐད་ཀྱི་སྤྲིན་ལ་ཕྱག་བཙུགས་ནས་དེར་འདུས་པ་རྣམས་ལ་ཕ་གིའི་འོག་ནས་སངས་རྒྱས་མིའི་གཟུགས་སུ་བཞུགས་པ་ཅིག་ཡོད་པ་ཡིན་ཨེ་ཤེས་གསུང་ཟེར། དཔལ་ལྡན་ས་སྐྱའི་དགེ་བའི་བཤེས་གཉེན་འཇམ་སྒེག་གི་གསུང་ན་རེ། དབུས་གཙང་གཉིས་པོ་འདི་ན་མཐོང་ཐོས་དྲན་པ་ལ་དགེ་བའི་བཤེས་གཉེན་མང་པོ་འདུག་སྟེ། གཞན་སུ་བས་ཀྱང་བོ་དོང་ཐོགས་མེད་དེ་སྨོན། ང་ཡང་ཚེ་གཞུག་ལ་སྒོམ་ཅིག་ཞུ་རྒྱུ་བྱུང་ན་བོ་དོང་ཐོགས་མེད་དེ་ལ་སྒོམ་ཅིག་ཞུ། ཁོངས་མཚམས་དམ་པོ་ཅིག་ཡོད་པར་འདུག་པས། རྟེན་འབྲེལ་མ་འགྲིག་ན་ང་རང་གི་སློབ་མ་རྡོར་གཞོན་ལ་སྒོམ་ཅིག་ཞུ། དེ་གཉིས་མིན་པའི་བླ་མ་དང་སྒོམ་སུ་ལའང་ཡིད་མི་སྨོན་གསུངས། བླ་མ་མཉམ་མེད་པ་ཁོང་རང་གི་སློབ་མ་སྒོམ་ལ་འགྲོ་བ་རྣམས་ལ། ཁྱོད་ཚེ་འདི་དང་འདྲ་འདྲེས་ཀྱི་ཆོས་ཤིག་བྱེད་ན་བླ་མ་འདི་དང་འདིའི་རྩར་རྒྱུག ས་མེད་རྡུལ་མེད་ཀྱི་ཆོས་ཤིག་བྱེད་ན་བོ་དོང་ཐོགས་མེད་དེའི་རྩར་རྒྱུག་དང་ད་ལྟ་དེ་ལས་ལྷག་པ་མེད་དོ་གསུང་པ་འདུག་ཟེར་ཞིང་མཁན་ཆེན་བུ་སྟོན་པས་ཀྱང་།—141—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།སྡེ་སྣོད་གསུམ་གྱི་དོན་ལ་མཁས་གྱུར་ཅིང་། །རྒྱུད་སྡེ་ཟབ་མོའི་རྟོགས་པ་ཀུན་ཆུབ་པས། །བྱང་ཆུབ་སེམས་གཉིས་འབྱོང་པ་རྒྱལ་བའི་སྲས། །ཞེས་སོགས་ཀྱི་བསྟོད་པ་ཡང་མཛད་ཅིང་། སེམས་དཔའ་ཆེན་པོས་ཞལ་ལུར་བྱོན་པའི་རེས། ཁོ་རང་གི་གྲྭ་པ་རྣམས་ལ། ད་ལྟ་བོད་གངས་ཅན་གྱི་ཁྲོད་ན་ཆོས་ཤེས་ནས་ཉམས་སུ་བླང་ངོ་ཤེས་པ་རྒྱལ་སྲས་ཐོགས་མེད་པ་ཙམ་ཡིན། ངས་ཀྱང་ཆོས་ཤེས་པ་ཤེས་ཏེ་ཀུན་མཁྱེན་འཕགས་འོད་ཀྱི་གསུང་ཞིག་ལ་བརྟེན་ནས་བཤད་ཉན་བྱེད་དགོས་པ་བྱུང་བས། ཁོང་གི་འདྲ་བའི་ཉམས་ལེན་བྱུང་བ་མེད། འདི་ལྟ་བུའི་བྱང་ཆུབ་སེམས་དཔའ་ཆེན་པོ་ལ་ཆོས་འབྲེལ་ཐོས་པ་ཙམ་རེས་ཀྱང་འཁོར་བ་མཐའ་ཅན་དུ་འགྱུར་རོ་ཤེས་པ་ཡིན་པས། མཚམས་ལ་ཡོད་པ་རྣམས་ཀྱང་།ཁོ་ལ་ཆོས་ཞུས། དེ་བར་གྱི་ཞབས་ཏོག་ཐམས་ཅད་བླ་བྲང་ནས་བྱེད་པ་ཡིན་གསུངས་ཟེར། དེའི་རེས་སེམས་དཔའ་ཆེན་པོས་ཀྱང་། ཟླ་བ་གཅིག་ཞ་ལུར་བཞུགས་ནས་གང་ལ་གང་འདོད་ཀྱི་ཆོས་གསུངས་ནས་འགྲོ་བ་དཔག་ཏུ་མེད་པའི་དོན་མཛད་ཅེས་གྲག་གོ །དེ་ལ་སོགས་པའི་སྐྱེས་བུ་དམ་པ་ཀུན་གྱིས་བསྔགས་པ་བརྗོད་པའི་རྣམ་གྲངས་མང་པོ་ཐོས་སོ། །ཡི་གེ་མང་བས་འཇིགས་ནས་མ་བྲིས་སོ། །ཆགས་སྡང་དབང་གིས་གཞན་དག་གི །སྐྱོན་བརྗོད་ཚིག་གི་འཕྲེང་བ་དང་། །ཕན་ཚུན་འཕྲོས་པ་གྱུར་པ་བཞིན། །ནམ་ཡང་ལྷན་ཅིག་མི་གནས་པ་། །—142—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།སྐྱེསོ་བུ་དམ་པ་ཐམས་ཅད་ཀྱི། །བསྟད་དང་བཀུར་དང་བསྔགས་པ་གསུམ། །སྙན་པའི་ཚིག་གིས་བོས་པ་བཞིན། །ཁྱོད་ལ་རབ་ཏུ་འདུས་པ་མཚར། །དམོད་པ་ལམ་དུ་འཁྱེར་བའི་ཕྱག་ལེན་སྟོན་པ་ནི།འགྲོ་མང་འདུས་པའི་དབུས་སུ་འགའ་ཞིག་གིས། །མཚང་ནས་འབྲུ་ཞིང་ཚིག་ངན་སྨྲ་ན་ཡང་། །དེ་ལ་དགེ་བའི་བཤེས་ཀྱིས་འདུ་ཤེས་ཀྱི། །གུས་པར་འདུད་པ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ། འདི་ལྟར་སེམས་དཔའ་ཆེན་པོའི་གསུང་ན་རེ་གཞན་དག་གིས་རང་རེའི་ཆོས་རྒྱུད་དང་བླ་མ་དང་རང་ལ་སྨོད་ས་བྱུང་བའི་དུས་སུ་མད་ལགས་བྱས་པས། དེ་ཀས་ཛིག་སྐེ་ཡང་ཆད་ནས་ཕན་ཚུན་རྒྱུད་སྲེག་རེས་ཡང་མི་ཡོང་། རང་རེ་བཟོད་ལྡན་དུ་ཡང་འགྲོ་བ་ཡིན་གསུངས་ནས་དམ་བཅའ་ཡང་འདི་ལྟར་མཛད་དེ།འགྲོ་མང་དབུས་སུ་སྡང་ཡིད་ལྡན་པའི་མིས། །ཚིག་ངན་བཟོད་པར་དཀའ་བ་དམའ་ཕབ་ནས། །—143—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།གདོང་པ་འདེགས་པའི་སྐབས་ཀྱང་མེད་བྱས་ན། །དེ་ཚེ་དམ་བཅའ་འདི་ནི་དྲན་པར་བགྱི། །ཞེས་གསུངས་སོ། །དངུལ་ཆུ་བའི་བྱ་བྲལ་བ་འུ་རེ་བ་གཅིག་གིས་ཇོ་མོ་ནང་དུ་གྲུབ་མཐའི་གླེང་མོ་བྱེད་པ་འགའ་ཞིག་གི་གསེབ་ཏུ་བྱིན་པས། ལ་ལ་ན་རེ། བླ་མ་རྒྱལ་སྲས་པ་དེ་ཀུན་གྲུབ་མཐའ་དང་གང་གིས་ཡང་ཕྱོགས་ཞེན་མི་མཛད་པར་ཐམས་ཅད་ལ་དག་སྣང་སྦྱོར་བ་གཅིག་ཡོད་པ་འདུག་ཟེར་བ་དང་། གཅིག་ན་རེ།མཁན་ཆེན་བུ་སྟོན་པ་དེ་ཡང་མཁས་པ་ཡིན་པ་ལ་ངེས་དོན་འདི་མ་གོ །རྒྱལ་སྲས་པའི་དེ་ཡང་ཤེས་ནས་བཏང་སྙོམས་སུ་འཇོག་པ་དེ་རང་མིན་ལས་ཆེ་ཟེར་བ་ལ་ཁོས་རྩོད་པ་བྱས་པའི་གླེང་མོ་དྲུང་དུ་བྱུང་བས་སེམས་དཔའ་ཆེན་པོའི་གསུང་ན་རེ། ཁོས་མ་ཤེས་པར་འདུག་མད་ལགས་ཟེར་རྒྱུ་ཡིན་ཏེ། ཀུན་མཁྱེན་པའི་གྲུབ་མཐའ་འདི་ནི་མདོ་རྒྱུད་མང་པོ་ན་བཤད། རྒྱ་གར་ནས་ཀྱིས་གྲུབ་མཐའ་རྙིང་པ་ཡིན་པས་རང་རེས་ནོར་བར་མ་ཤེས། མཁན་བུ་སྟོན་པའི་གྲུབ་མཐའ་འདི་ཡང་ནི། ཁོང་ཅིག་པུའི་མ་ཡིན། མདོ་རྒྱུད་ཕལ་མོ་ཆེ་ཐམས་ཅད་དང་། རྒྱ་བོད་ཀྱི་མཁས་གྲུབ་ཕལ་ཆེ་བ་ཐམས་ཅད་ཀྱི་དགོངས་པ་ཡིན་པས་དེ་བས་ཀྱང་འོ་སྐོལ་གྱིས་ནོར་བར་མ་ཤེས་ཁོང་བདེན་གསུངས།ཆོས་དང་ཆོས་མིན་བླང་དོར་དགག་སྒྲུབ་རྣམས། །ལེགས་པར་འབྱེད་པའི་མཁྱེན་གཉིས་དང་ལྡན་ཀྱང་། །དག་སྣང་ཆེན་པོས་ཆོས་དང་གང་ཟག་ལ། །ཕྱོགས་མེད་རིས་མེད་མཉམ་ཉིད་མཛད་པ་མཚར། །—1སློ—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།བཟོད་དཀའ་གོཉིས་ལམ་དུ་འཁྱེོར་བའི་ཕྱག་ལེན་སྟན་པ་ལས་དང་པ་ནི།བདག་གི་བུ་བཞིན་གཅེས་པར་བསྐྱངས་པའི་མི། །བདག་ལ་དགྲ་བཞིན་ལྟ་བར་བྱེད་ན་ཡང་། །ནད་ཀྱི་བཏབ་པའི་བུ་ལ་མ་བཞིན་དུ། །ལྷག་པར་བརྩེ་བ་རྒྱལ་སྲས་ལག་ལེན་ཡིན།ཞེས་གསུངས་པ་ལྟར་ཕྱག་ལེན་ལ་བཏབ་སྟེ། དེ་ལ་འདི་ལྟར་བསྟན་པ་དང་སེམས་ཅན་སྤྱི་མཐུན་ལ་གནོད་པ་ཆེན་པོ་བྱེད་པ་དེ་འདྲ་རྣམས་ལ་འགའ་ཞིག་གིས་འདི་ལྟ་བུ་ཀུན་ཧ་ཅང་མི་རིག་དྲགས་འདུག་ཟེར་ནས་ཞེ་སྡང་སྒོམ་པ་གཟིགས་ཙ་ན། ཧ་ཅང་མི་རིག་པ་བྱས་ཙ་ན་དེ་ཀ་སྙིང་རྗེ་བ་ཡིན་གསུངས་ནས་དེ་ལྟ་བུའི་རྣམས་ལ་ལྷག་པར་ཡང་བརྩེ་བར་མཛད་ཅིང་འདི་ལྟར་གསུང་ངོ་། །བདག་གམ་བདག་གི་ཕྱོགས་ལ་གནོད་བྱེད་དམ། །བསྟན་དང་འགྲོ་བ་ཡོངས་ལ་གནོད་བྱེད་པའི། །མ་རུང་སྐྱེ་བོའི་མཐོང་ཐོས་དྲན་གྱུར་ན། །ལྷག་པར་སྙིང་རྗེའི་གནས་སུ་ཤེས་བྱས་ནས། །རྙེད་བཀུར་སྙན་སྨྲས་སོགས་ཀྱི་དངོས་སུ་ཕན། །གདགས་པར་ནུས་ན་གདགས་ཤིང་མི་ནུས་ནའང་། །—145—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།བྱམས་དང་སྙིང་རྗེ་དྲག་པོས་བདག་ཉིད་ཀྱི། །བདེ་དགེ་ཅི་ཡོད་དེ་དོན་བསྔོ་བ་གཅེས། །ཞེས་གསུང་ངོ་། །བཟོད་དཀའ་གཉིས་པ་ནི།རང་དང་མཉམ་པའམ་དམན་པའི་སྐྱེ་བོ་ཡིས། །ང་རྒྱལ་དབང་གིས་བརྙས་ཐབས་བྱེད་ན་ཡང་། །བླ་མ་བཞིན་དུ་གུས་པས་བདག་ཉིད་ཀྱི། །སྤྱི་བོར་ལེན་པ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ། དེ་ཡང་འདི་ལྟར་གསུང་ངོ་། །རང་རེ་ལ་གཞན་གྱིས་དངོས་སུ་བརྙས་པ་དང་ཚིག་ངན་སྨྲས་པའི། དེའི་ལན་མ་བྱས་ན་ཕ་རོལ་པོ་ཡང་ཞེ་སྡང་མི་སྐྱེ་ཞིང་། རང་རེ་ཡང་སྐྱོན་མེད་ཀྱི་སྐྱེས་བུ་བཟོད་ལྡན་དུ་འགྲོ་བ་ཡིན། གཞན་གྱིས་མི་རིག་པ་བྱས་རང་རེས་ཀྱང་དེའི་ལན་བྱས་ཙ་ན་གཉིས་ཀ་སྐྱོན་ཅན་དུ་འགྲོ་བ་ཡིན་གསུངས་ཤིང་། དམ་བཅའ་ཡང་མཛད་དེ།བདག་ལ་ཉེས་པ་ཡོད་དམ་མེད་ཀྱང་རུང་། །མཐོ་དམན་མཉམ་པ་སུ་ཡང་རུང་བ་ཡི། །གནོད་པའི་རྣམ་པ་ཆེ་ཆུང་ཅི་བྱས་ཀྱང་། །དེ་ཚེ་དམ་བཅའ་འདི་ནི་དྲན་པར་བགྱི། །ཞེས་གསུང་ངོ་། ། ་ཞེ་སྡང་དྲག་པོས་གང་ཟག་གཞན་དག་གིས། །—146—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།གནོད་པ་བྱེད་ནའང་ལན་དུ་ཕན་འདོགས་ན། ། ་སྙིང་རྗེ་ཅན་གྱི་སེམས་དཔའ་ཁྱེད་ཉིད་ནི། །སེམས་ཅན་གཞན་ལ་བརྩེ་བ་སྨོས་ཅི་འཚལ །འབྱོར་རྒུད་གཉིས་ལམ་དུ་འཁྱེར་བའི་ཕྱག་ལེན་སྟོན་པ་ལས་དང་པོ་རྒུད་པ་ལམ་དུ་ཁྱེར་བའི་ཕྱག་ལེན་ནི།འཚོ་བས་འཕོངས་ཤིང་རྟག་ཏུ་མི་ཡིས་བརྙས། །ཚབས་ཆེན་ནད་དང་གདོན་གྱི་བཏབ་ཀྱང་སླར། །འགྲོ་ཀུན་སྡིག་སྡུག་བདག་ལ་ལེན་བྱེད་ཅིང་། །ཞུམ་པ་མེད་པ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ། སེམས་དཔའ་ཆེན་པོའི་གསུང་ན་རེ། དུས་ཕྱིས་བསྙུང་བའི་དུས་སུ། ན་བའི་རྐྱེན་གྱིས་རྨི་ལམ་སོར་ཆུད་ཅིང་དགེ་སྦྱོར་འཕེལ་དུ་སོང་གསུང་ཟེར་ཅིང་འདི་ལྟར་གསུང་ངོ་། །ནད་གདོན་ཆོམ་ཀུན་དགྲ་སོགས་དམ་ཆོས་ཀྱི། །བར་ཆད་ཡིན་ཞེས་གྲགས་ཀྱང་རང་གི་བློ། །ལས་སུ་རུང་ན་དེ་ཀུན་གྲོགས་སུ་འགྱུར། །བློ་ངན་འདི་ནི་དམ་ཆོས་གེགས་གསུང་ངེས། །ཞེས་པ་དང་།—147—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།འབྱོར་པ་མེད་ན་མེད་དེ་དགའ། །བསྲུང་བསྲལ་གྱི་བྱ་བྲེལ་དེ་ལ་ལེན། །འཐབ་རྩོད་ཀྱི་ཁྲོ་འཁྲུག་ཇི་རྙེད་པ། །འཛིན་ཆགས་ཀྱི་ནོར་ལས་བྱུང་བར་ངེས། །ཅེ༷ས་སོགས་གནྡ།ངས་སོ། །གཉིས་པ་འབྱོར་པ་ལམ་དུ་འབྱེར་བའི་ཕྱག་ལེན་ནི།སྙན་པར་གྲགས་ཤིང་འགྲོ་མང་སྤྱི་བོས་འདུད། །རྣམ་ཐོས་བུ་ཡི་ནོར་འདྲ་ཐོབ་གྱུར་ཀྱང་། །སྲིད་པའི་དཔལ་འབྱོར་སྙིང་པོ་མེད་ཤེས་ན། །ཁེངས་པ་མེད་པ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ། དེ་ཡང་འདི་ལྟར་སའི་སྟེང་ན་འགྲན་གྱི་དོ་ཟླ་ཐམས་ཅད་བྲལ་བའི་སེམས་དཔའ་ཆེན་པོ་འདིའི་སྙན་པའི་དྲི་བསུང་གྲགས་པའི་དྲི་གཞོན་གྱིས་སའི་སྟེང་ཐམས་ཅད་ཁྱབ་པར་བྱས་པས། རྒྱ་ནག་པོའི་ཡུལ་ནས་ཀྱང་སྟོབས་ཀྱི་འཁོར་ལོས་བསྒྱུར་བའི་རྒྱལ་པོ་ཆེན་པོ་དང་།རྒྱལ་བུ་ཆེན་པོ་ཏང་ཐལ་རྩེ་དང་། རྒྱ་གར་དང་བ་ཡུལ་དང་ཡ་རྩེ་དང་། མངའ་རིས་ལ་སོགས་པའི་རྒྱལ་ཕྲན་ཐམས་ཅད་ཀྱིས་ཀྱང་མོས་གུས་ཆེན་པོས་ཤཱཀྱ་ཐུབ་པའི་རྒྱལ་ཚབ་བསྟན་པའི་བདག་པོ་བོ་དོང་ཐོགས་མེད་ཅེས་སོགས་ཀྱིས་བསྟོད་—148—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།པ་གདམས་པ་བསྐུར་བར་ཞུ་ཞེས་པའི་འཕྲིན་ཡིག་འབུལ་བ་དང་བཅས་པ་རིམ་པར་བསྐུར་ཞིང་དད་པ་ཆེན་པོས་སྤྱི་བོས་གཙུག་ཏུ་བསྒོམ་པར་བྱེད་པ་དང་།དངོས་སུ་མི་ཆེན་གྱི་རིགས་འདུག་པ་ལ་ཡང་། འཇམ་དཔལ་དབྱངས་ཆེན་པོ་དོན་ཡོད་རྒྱལ་མཚན་དཔལ་བཟང་པོ། ཆོས་རྗེ་བསོད་ནམས་རྒྱལ་མཚན་དཔལ་བཟང་པོ། ཏི་ཤྲཱི་ཆེན་པོ་བསོད་ནམས་བློ་གྲོས་སྐུ་མཆེད་ཏ་དབེན་ཀུན་དགའ་རིན་ཆེན་དཔལ་རྒྱལ་མཚན་བཟང་པོ། ཏ་དབེན་ཀུན་དགའ་ལེགས་པའི་རྒྱལ་མཚན་དཔལ་བཟང་པོ་ལ་སོགས་པའི་དཔལ་ལྡན་ས་སྐྱ་བའི་གདུང་རྒྱུད་རྣམས་དང་།མཁན་ཐམས་ཅད་མཁྱེན་པ་བྱང་ཆུབ་རྩེ་མོ་དང་། མཁས་བཙུན་དཀོན་མཆོག་རྒྱལ་མཚན། མཁས་གྲུབ་ཆེན་པོ་ཁྱུང་བ། དབུས་ཕྱོགས་ཀྱི་ཡང་ཕག་གྲུ་རིན་ཆེན། སྟག་ལུང་རིན་པོ་ཆེ་། རྒྱ་མ་རིན་པོ་ཆེ། མཚལ་པའི་སྒོམ་སྡེ་རིན་པོ་ཆེ་ལ་སོགས་མདོར་ན་དབུས་གཙང་གཉིས་ཀྱི་དགེ་བའི་བཤེས་གཉེན་མཁས་བཙུན་བཟང་གསུམ་འཛོམས་པ་ཕལ་ཆེ་བ་སློབ་མར་འདུས་ཤིང་། གཞན་ཡང་དབུསགཙང་གི་ཏ་དབེན་གྲུབ་ཤྲི་སི་ཏུ་དཔོན་ཆེན་དུ་དབེན་ཤ་ལ་སོགས་ཀྱི་ལས་ཁ་འཛིན་པའི་མི་ཆེན་ཐམས་ཅད་ཀྱིས་ཀྱང་སྤྱི་བོའི་གཙུག་ཏུ་བཀུར་ཞིང་། ཡིད་བཞིན་གྱི་ནོར་བུ་རིན་པོ་ཆེ་ལྟར་དགོས་འདོད་ཀྱི་ལོངས་སྤྱོད་ཐམས་ཅད་རྩོལ་མེད་དུ་འབྱུང་། འདས་མ་འོངས་ཐམས་ཅད་མཁྱེན་པའི་མངོན་པར་ཤེས་པ་ཐོགས་མེད་མངའ། ཡི་དམ་གྱི་ལྷ་སྟོན་ནམ་དངས་པའི་སྐར་ཚོགས་ཙམ་གཟིགས།ཇི་ལྟ་བ་དང་ཇི་སྙེད་པའི་དོན་ལ་དབང་འབྱོར་ཀྱང་། ཐུགས་ལ་རློམ་པ་དང་ཁེངས་པ་རྡུལ་ཙམ་ཡང་མི་མངའ་སྟེ།རང་གི་ཉེ་དུའི་བཀུར་བསྟི་རབ་སྤངས་ནས། །—149—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།གཞན་གྱི་བཀུར་བསྟི་འདོད་ན་བློས་བཏང་ཉམས། །དེ་ཕྱི་གང་དུ་སུ་དང་འགྲོགས་ཀྱང་རུང་། །མཐོ་དམན་འབྲིང་གསུམ་སྤྱི་བོར་འཁུར་བ་གཅེས། །གསུང་ཞིང་འདི་ལྟར་གསུང་སྟེ། འོ་སྐོལ་ཆོས་པ་རྣམས་ལ་ཡང་མཁས་བཙུན་བཟང་གསུམ་གྱི་ཡོན་ཏན་གང་ཡོད་ཀྱང་། དེས་རང་མཆོག་ཏུ་འཛིན་ཅིང་ང་རྒྱལ་གྱིས་རང་ལས་དམའ་བ་ལ་བརྙས་བཅོས་མཉམ་པ་ལ་འགྲན་སེམས། མཐོ་བ་ལ་ཕྲག་དོག་བྱེད་ན་ཆོས་གནད་དུ་མ་སོང་བ་ཡིན། དཔེར་ན་སྨན་གྱིས་ནད་སྐྱེད་པའམ། འདྲེ་ཤར་ནས་གནོད་པ་ལ་གླུད་ནུབ་སྒོར་སྐྱེལ་བ་དང་འདྲ། དེས་ན་ཡོན་ཏན་དུ་སངས་རྒྱས་ཐོབ་ཀྱང་སྤྲོས་བྲལ་དུ་ཤེས་དགོས། འགྲན་སངས་རྒྱས་ཚུགས་ཟེར་བས་འདུག་སྟེ་དེ་དང་འདི་གཉིས་དཔེ་མི་གཅིག་གསུངས། སྒོམ་ཆེན་པ་ཐོས་པ་ཆུང་ངེ་བའི་རིགས་ཉམས་ཅུང་ཟད་ཀྱིས་ང་རྒྱལ་ཆེན་པོ་བྱེད་པ་དེ་འདྲ་གཟིགས་ཙ་ན། དམིགས་སུ་བཀར་ནས་མི་གསུངས་ཀྱང་ཆོས་གསུང་བའི་བགྲོས་ལ། སྒོམ་ཆེན་པ་ཅི་རིགས་ཤིག་ཉམས་ལེན་ཙམ་རེ་སྐྱེས་ཙ་ན་དེས་ཅི་འཚེངས་ཆ་མེད་པར་ང་རྒྱལ་རྩ་བའི་ཉོན་མོངས་དྲུག་གི་ནང་ནས་ཆེ་ཤོས་དེ་རྒྱས་པར་བྱས་ནས། བླར་བཙོག་ཏུ་སོང་བ་དེ་འདྲ་ཡོང་གིན་འདུག་གསུངས།རང་ཉིད་དབེན་པར་གནས་པའི་རློམ་སེམས་ཀྱིས། །གཞན་དག་ཁྱད་གསོད་བདུད་ཀྱི་ལས་ཡིན་པས། །འདུ་འཛི་སྤངས་དང་ཡོན་ཏན་སྐྱེ་སོགས་ཀྱི། །རློམ་སེམས་སྤོང་བ་བསྟན་པ་ལ་གཅེས་སོ། །གསུང་ང་། །—150—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ཤིན་ཏུ་དབུལ་ཀྱང་ཞུམ་པའི་སེམས་དང་བྲལ། །སྙན་པའི་གྲགས་པས་འཛམ་གླིང་ཁྱབ་གྱུར་ཅིང་། །ཆེན་པོ་རྣམས་ཀྱི་གཙུག་གི་ནོར་བུ་བཞིན། །གུས་པས་མཆོད་ཀྱང་ཁེངས་པ་བྲལ་བ་མཚར། །ཆགས་སྡང་གཉིས་ལམ་དུ་འཁྱེར་བའི་ཕྱག་ལེན་སྟོན་པ་ལས་དང་པོ་དགྲ་རང་རྒྱུད་འདུལ་བའི་ཕྱག་ལེན་སྟོན་པ་ནི།རང་གི་ཞེ་སྡང་དགྲ་བོ་མ་ཐུལ་ན། །ཕྱི་རོལ་དགྲ་བོ་བཏུལ་ཞིང་འཕེལ་བར་འགྱུར། །དེ་ཕྱིར་བྱམས་དང་སྙིང་རྗེའི་དམག་དཔུང་གིས། །རང་རྒྱུད་འདུལ་བ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ། དེ་ཡང་འདི་ལྟར་སེམས་དཔའ་ཆེན་པོ་འདིས་ནི་རང་གི་སེམས་ཐུལ་བའི་སྟོབས་ཀྱིས། སེམས་ཅན་མ་རུང་ཤིང་དམུ་རྒོད་པ་ཁྲོ་ཞིང་གཏུམ་པ་རྣམས་ཀྱང་སྐུ་མཐོང་བ་དང་གསུང་ཐོས་པའི་ཚེ་རང་བཞིན་གྱིས་དུལ་བར་འགྱུར་ཏེ། གོང་དུ་བསྟན་པའི་དངུལ་ཆུར་དམག་བྱུང་དུས་བཞིན་ནོ། །སེམས་དཔའ་ཆེན་པོའི་གསུང་ན་རེ། ཆོས་གཅིག་གི་དེ་བཞིན་ཉིད་མངོན་གསུམ་དུ་མཐོང་བ་བཞིན་དུ། སྔོན་ལ་རང་རེའི་སེམས་འདི་ལེགས་པོ་ཅིག་ཐུལ་ན་གཞན་གྱི་སེམས་ཀྱབ་ངང་གི་དུལ་བ་ཅིག་ཡོང་གསུངས། དེའི་ཤེས་བྱེད་ལ།—151—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།སེམས་འདི་གཅིག་པུ་བཏགས་པ་ཡིས། །དེ་དག་ཐམས་ཅད་བཏགས་པར་འགྱུར། །སེམས་འདི་གཅིག་པུ་བཏུལ་བས་ན། །དེ་དག་ཐམས་ཅད་བཏུལ་བར་འགྱུར། །ཞེས་སོགས་དང་།སེམས་ཅན་མི་བཛོ།ན་ནམ་མཁའ་བཞིན། །དེ་དག་གཞོམ་གྱིས་ཡོང་མི་ལང་། །ཁྲོ་བའི་སེམས་འདི་གཅིག་ཆོམས་ན། །དགྲ་དེ་ཐམས་ཅད་ཆོམས་དང་འདྲ། །ས་སྟེང་འདི་དག་ཀོས་གཡོག་ཏུ། །དེ་རྙེད་ཀོ་བས་ག་ལ་ལང་། །ལྷམ་མཐིལ་ཙམ་གྱིས་ཀོ་བས་ནི། །ས་སྟེང་ཐམས་ཅད་གཡོགས་དང་འདྲ། །ཞེས་སོགས་དང་།རང་རྒྱུད་གྱོང་པོ་ཐུལ་ན་དཔའ་བོའི་མཐར་ཐུག་ཡིན། །ཁོང་ཁྲོའི་དགྲ་བོ་ཐུལ་ན་རྒྱལ་བའི་མཐར་ཐུག་ཡིན།།ཞེས་གསུང་ངོ་། །—152—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།གཉིས་པ་འདོད་ཡོན་ལ་སྲེད་པ་སྤོང་བའི་ཕྱག་ལེན་སྟོན་པ་ནི།འདོད་པའི་ཡོན་ཏན་ལན་ཚྭའི་ཆུ་དང་འདྲ། །ཇི་ཙམ་སྤྱད་ཅིང་སྲིད་པ་འཕེལ་བར་འགྱུར། །གང་ལ་ཞེན་ཆགས་སྐྱེ་བའི་དངོས་པོ་རྣམས། །འཕྲལ་ལ་སྤོང་བ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་བཏབས་སྟེ། དེ་ཡང་འདི་ལྟར་འདོད་ཡོན་ལ་སྲེད་པ་ཆུང་བས། གསོལ་ཀུན་གང་དྲངས་ཀྱང་ཞིམ་པ་དང་མི་ཞིམ་པའི་ཞལ་ཉོད་མི་མཛད་པར་གང་དྲངས་པ་ལ་གསོལ་བས། གཞན་གྱིས་བཀུར་བ་དང་ཞབས་ཏོག་སླ་ཞིང་འདི་ལྟར་ཡང་གསུང་ངོ་། །ཆུ་རྒྱ་མཚོ་ཆེ་ལ་འཕྱོ་བའི་ཉ། །རྐན་ལྕགས་ཀྱུ་རྣོན་པོས་ཕུག་པ་དེ། །རང་ཟས་ལ་སྲེད་པ་ཆེས་བས་ལན། །སྲེད་ཞེན་གྱི་ཟས་ལ་མ་རྒྱུགས་ན། །ལྕགས་ཀྱུས་ཡས་རྐན་འབུགས་དོན་མེད། །ཡུལ་མཐུན་རྐྱེན་གྱིས་འཁོར་བར་འཛིན་པ་འདི། །རང་འདོད་ཡོན་ལ་སྲེད་པ་ཆེ་བས་ལན། །—153—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།འདོད་ཡོན་གྱི་སྲེད་པ་སྤངས་ཙ་ན། །ཡུལ་མཐུན་རྐྱེན་ལམ་གྱི་གྲོགས་སུ་འཆར། །འདོད་ཡོན་སྤྱོད་ཀྱང་ཞེན་མེད་ཤིན་ཏུ་གཅེས། །གསུངས་པ་དང་། འོ་སྐོལ་དང་པོ་གྲྭ་པའི་དུས་ན་དངོས་པོ་གསོག་པའི་བློ་མ་སྐྱེས་པས་འཕྲལ་ལྟོ་སྐྱིད་པ་ཅིག་བྱུང་གསུངས། སེམས་དཔའ་ཆེན་པོ་རང་གི་མཆེད་གྲོགས་བླ་མ་ནམ་རྡོར་བ་བྱ་བ་ན་རེ། ངེད་གྲྭ་ཚང་ཡང་གཅིག་འགྲོགས་ཡུན་རིང་རྒྱུས་ཆེ་སྟེ། དང་པོ་རང་ནས་སྙིང་རྗེ་ཆེ། མ་ནུས་པ་དང་བཀྲེས་པ་མཐོང་ཙ་ན་གསོལ་འཕྲོ་བཅད་ནས་གནང་གིན་ཡོད། འཛིན་ཆགས་ཆུང་ནས་ཁལ་རེ་ཙམ་ལས་མེད་ཀྱང་འདི་ཟད་ཙ་ན་འཁོས་པ་གཅིག་འཆར་གསུངས་ནས་འཚོལ་ཕྲོ་དང་འདོད་མཐུན་མི་མཛད་ཅིང་། ད་ནང་ལས་གསོལ་རྒྱུ་མེད་ཀྱང་བློ་ལ་ལས་མི་མཛད་ཐུགས་བདེ་མོར་གནས་པ་ཅིག་ཡོད་གསུངས།རང་སེམས་ཐུལ་བས་གཞན་སེམས་རང་གི་ཐུལ། །གཞན་གྱི་དོན་དུ་འདོད་ཡོན་སྤྱད་གྱུར་ཀྱང་། །ཞེན་ཆགས་མི་མངའ་ཆགས་སྡང་རང་སར་གྲོལ། །སེམས་དཔའ་ཁྱོད་ནི་འདམ་སྐྱེས་པད་མོ་འདྲ། །—154—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།དོན་དམ་བྱང་ཆུབ་ཀྱི་སེམས་སྟོན་པ་ལས་དང་པོ་མཉམ་བཞག་ཏུ་སྤྲོས་བྲལ་ལ་འཛིན་མེད་སྒོམ་པའི་ཕྱག་ལེན་སྟོན་པ་ནི།སྣ་ཚོགས་སྣང་བ་འདི་དག་རང་གི་སེམས། །སེམས་ཉིད་གདོད་ནས་སྤྲོས་པའི་མཐའ་དང་བྲལ། །དེ་ཉིད་ཤེས་ནས་གཟུང་འཛིན་མཚན་མ་རྣམས། །ཡིད་ལ་མི་བྱེད་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་ཏེ། དེ་ཡང་འདི་ལྟར་སྐྱེ་བ་དཔག་ཏུ་མེད་པའི་གོང་རོལ་ནས། རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་སྒོམ་པ་ལ་གོམས་པའི་ཕྱིར་དང་། སྐུ་ཚེ་འདིར་ཡང་ཏིང་ངེ་འཛིན་གྱི་བོགས་དབྱུང་པའི་ཕྱིར་དབེན་པ་འབའ་ཞིག་བསྟེན་པའི་སྟོབས་ཀྱིས། ཕྲ་རགས་རྟོག་པའི་འགྱུ་བ་ཆད་ནས་གཟུང་འཛིན་མཚན་མ་དབྱིངས་སུ་དག་ཏེ། སེམས་ཆོས་སྐུ་ལུས་འཇའ་ལུས་སུ་གྱུར་ཏེ། ཏིང་ངེ་འཛིན་ལ་མཉམ་པར་བཞག་བྱ་དང་འཇོག་བྱེད་ཏིང་ངེ་འཛིན་རང་གི་ངོ་བོ་ཡང་མི་དམིགས་པར་རྟོགས་པའི་ཡེ་ཤེས་ཆེན་པོ་ལ་དབང་འབྱོར་བས། མཉམ་བཞག་དང་རྗེས་ཐོབ་ལ་ཁྱད་མེད། ཉིན་མོ་དང་མཚན་མོ་ལ་ཁྱད་མེད། མཚན་བཅས་དང་མཚན་མེད་ལ་ཁྱད་མེད་པར་དཔེར་ན་ཚོང་པ་གསེར་གླིང་ཕྱིན་པ་བཞིན་དུ། སྣང་ཚད་འོད་གསལ་གྱི་རང་བཞིན། གང་ཤར་ཆོས་ཀྱི་སྐུའི་རོལ་བ། མ་བཅོས་གཉུག་མའི་ངོ་བོ། གང་ཤར་ཆོས་སྐུའི་ཡོ་ལང་དུ་—155—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།སྤྱོད་ཅིང་། ཆོས་ཐམས་ཅད་མཉམ་པ་ཉིད་ཅེས་བྱ་བའི་ཏིང་ངེ་འཛིན་དང་། ཆོས་ཐམས་ཅད་གཡོ་བ་མེད་པ་ཞེས་བྱ་བའི་ཏིང་ངེ་འཛིན་དང་། ཆོས་ཐམས་ཅད་རློམ་སེམས་མེད་པ་ཞེས་བྱ་བའི་ཏིང་ངེ་འཛིན་དང་། ཆོས་ཐམས་ཅད་སྐྱེས་འགགས་མེད་པ་ཞེས་བྱ་བའི་ཏིང་ངེ་འཛིན་དང་། ཆོས་ཐམས་ཅད་རོ་གཅིག་པ་ཞེས་བྱ་བའི་ཏིང་ངེ་འཛིན་དང་། ཆོས་ཐམས་ཅད་རང་བཞིན་དམིགས་སུ་མེད་པ་ཞེས་བྱ་བའི་ཏིང་ངེ་འཛིན་དང་། ཆོས་ཐམས་ཅད་བསམ་གྱིས་མི་ཁྱབ་པ་ཞེས་བྱ་བའི་ཏིང་ངེ་འཛིན་ལ་སོགས་པ། ཏིང་ངེ་འཛིན་གྱི་སྒོ་དུ་མ་ལ་སྙོམས་པར་འཇུག་པའི་ཚུལ་རྣམས་ནི། བདག་ལྟ་བུའི་བློའི་ཡུལ་ལས་འདས་པའི་ཕྱིར་བརྗོད་པར་མི་ནུས་ཤིང་། འདི་ལྟར་གསུང་སྟེ།དོན་དམ་སྤྲོས་བྲལ་རྟོགས་པས་མཉམ་བཞག་ཡོ་འགུལ་མེད། །ཀུན་རྫོབ་སྒྱུ་མར་ཤེས་ནས་ཆགས་སྡང་འཛིན་ཞེན་བྲལ། །སྣང་སྟོང་དབྱེར་མེད་རྟོགས་པས་དགག་སྒྲུབ་རང་སར་གྲོལ། །དོན་དམ་བྱང་སེམས་སྒོམ་ལ་དགོས་པའི་ཆོས་གསུམ་ཡིན། །ཞེས་གསུངས་སོ། །དྲན་སྣང་ཆོས་སྐུར་ཤར་བ་ཡིས། །མཚན་བཅས་བྱས་ཀྱང་མསྣོནི་མ་མེད། །སེམས་དཔའ་ཁྱེད་ཀྱི་མཉམ་བཞག་དེ། །ཚོང་པས་གསེར་གླིང་ཕྱིན་པ་འདྲ། །—156—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།རྗེས་ཐོབ་ཏུ་ཆགས་སྣང་སྐྱེ་བའི་ཡུལོ་གཉིས་ལ་བདེན་ཞེན་སྤང་བའོ་ཕྱགལེན་སྟན་པ་ནི།ཡིད་དུ་འོང་བའི་ཡུལ་དང་ཕྲད་པ་ན། །དབྱར་གྱི་དུས་ཀྱི་འཇའ་ཚོན་ཇི་བཞིན་དུ། །མཛེས་པར་སྣང་ཡང་བདེན་པ་མེད་ལྟ་ཞིང་། །ཞེན་ཆགས་སྤོང་བ་རྒྱལ་སྲས་ལག་ལེན་ཡིན། ། ་སྡུག་བསྔལ་སྣ་ཚོགས་རྨི་ལམ་བུ་ཤི་ལྟར། །འཁྲུལ་སྣང་བདེན་པར་བཟུང་བས་ཨ་ཐང་ཆད། །དེ་ཕྱིར་མི་མཐུན་རྐྱེན་དང་འཕྲད་པའི་ཚེ། །འཁྲུལ་བར་ལྟ་བ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་ཏེ། དེ་ཡང་འདི་ལྟར་ཐོས་སོ། །དུས་ལན་ཅིག་ས་སྐྱར་འཁྲུག་པ་བྱུང་ནས་འཇམ་དཔལ་དབྱངས་དོན་ཡོད་རྒྱལ་མཚན་པ་སྐུ་མཆེད་དབུས་ཕྱོགས་ལ་བྲོས་ནས་འབྱོན་དགོས་པ་བྱུང་བའི་དུས། སེམས་དཔའ་ཆེན་པོ་ལ་བླ་མ་རིན་ཡེ་བས་ང་ལ་ནི་འདི་ལྟ་བུ་ཡོང་བ་ཧ་ཅང་མི་རིགས་བསམ་ནས་ཞེ་སྡང་དང་སེམས་ལ་མི་རན་པ་ཆེ་རབ་ཡོང་གིན་འདུག ཉིད་ལ་བྱུང་ངམ་མ་བྱུང་གསུངས་པའི་ལན་དུ་སྤྱིར་འཇིག་རྟེན་གྱི་བདེ་སྡུག་དང་ཆགས་སྡང་—157—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།སོགས་ཕལ་ཆེར་རང་གི་ལས་སྣང་ཡིན་ཞིང་། དེ་ཡང་སྣང་བ་བདེན་མེད་རང་གི་སེམས། སེམས་ཉིད་སྤྲོས་བྲལ་ཡིན་པར་ཤེས་པའི་གོ་བ་ར་རི་ཅིག་ཡོད་པ་འདིས་དེ་ལྟ་བུ་ལ་ཡང་ཆགས་སྡང་གི་རྟོག་པ་མ་སྐྱེས་གསུངས་ཞེས་ཐོས་ཤིང་། དེས་ན་ཕྱི་ནང་གི་ཆོས་ཐམས་ཅད་སྣང་རྡོ་བའི་དུས་ཉིད་ན་ནམ་མཁའི་འཇའ་ཚོན་བཞིན་དུ་གསལ་སྟོང་དུ་གདོད་ནས་ཟང་ཐལ་དུ་རྟོགས་པ་དང་། སེམས་ཅན་ཐམས་ཅད་ལ་མཉམ་པ་ཉིད་དུ་བྱམས་པའི་སྟོབས་ཀྱིས་ཆགས་སྡང་མི་མངའ་ཞིང་། འཁོར་དང་ལོང་སྤྱོད་དང་གནས་ལ་སོགས་པ་གང་ལ་ཡང་བདག་ཏུ་འཛིན་པ་མེད་དེ།སེམས་དཔའ་ཆེན་པོའི་གསུང་ན་རེ། འོ་སྐོལ་གྱི་ཆོས་རྫོང་ནས་ཆོས་གཞན་གྱིས་དངོས་པོ་ཁྱེར་ཀྱང་མ་བྱིན་ལེན་དུ་མི་འགྲོ་མ་བྱིན་ལན་དུ་འགྲོ་བ་ལ་བདག་ཏུ་བཟུང་བ་ཞིག་དགོས་པ་ཡིན་ཏེ། འོ་སྐོལ་གྱིས་བདག་ཏུ་བཟུང་བ་མེད་པའི་ཕྱིར་གསུངས་ཞིང་འདི་ལྟར་ཡང་གསུང་ངོ་། །ཆོས་རྣམས་ཐམས་ཅད་རང་གི་སེམས་སྣང་ཡིན། །སེམས་ལ་བདེ་སྡུག་དུ་མར་སྣང་བ་འདི། །སོས་ཀའི་དུས་ཀྱི་འཇའ་ཚོན་ཇི་བཞིན་དུ། །སོ་སོར་སྣང་ཡང་བདེན་པ་ཡོད་མིན་ཞིང་། །སེམས་ཀྱི་ཆོས་ཉིད་ཡོད་མེད་མཐའ་ལས་འདས། །ཞེས་གསུང་ངོ་། །ཆགས་སྡང་སྐྱེ་བའི་ཡུལ་རྣམས་ཀྱང་། །ནམ་མཁའ་ཇི་ལྟར་རྟག་པ་ཡིས། །—158—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།སེམས་དཔའ་ཁྱེད་ཀྱི་རྗེས་ཐོབ་དེས། །ཞེན་མེད་སྒྱུ་མ་མཁན་པོ་འདྲ། །དེ་ལྟ་བས་ན་བྱང་ཆུབ་ཀྱི་སེམས་གཉིས་ཐུགས་ལ་འཁྲུངས་པའི་ཕན་ཡོན་བསྔགས་པ་ལ་སྦྱར་བར་བྱའ། །རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར་ལས།བྱང་ཆུབ་ཀྱི་སེམས་གཉིས་ཀྱི་ཕྱག་ལེན་བསྟན་པའི་ལེའུ་སྟེ་ལྔ་པའོ།། །།—159—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།དེ་དག་གི་བསླབ་བྱ་ཕ་རོལ་ཏུ་ཕྱིན་པ་དྲག་ལ་བསླབ་པ་སྟོན་པ་ལས་དང་པོ་སྦྱིན་པའི་ཕ་རོལོ་ཏུ་ཕྱིན་པའི་ཕྱག་ལེན་སྟོན་པ་ནི།བྱང་ཆུབ་འདད་པས་ལུས་ཀྱང་གཏང་དགས་ན། །ཕྱི་རོལ་དངོས་པོ་རྣམས་ལ་སྨོས་ཅི་དགོས། །དེ་ཕྱིར་ལན་དང་རྣམ་སྨིན་མི་རེ་བའི། །སྦྱིན་པ་གཏོང་བ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་ཏེ། དེ་ཡང་དང་པོར་ཟ་ཟིང་གི་སྦྱིན་པ་བཏང་བའི་ཚུལ་ནི་འདི་ལྟར་ལྷོ་སྒོ་རུ་ནད་པ་ཉམ་ཆུང་ཡུན་རིང་པ་ན་བ་བཟའ་རྒྱུ་མེད་པ་གཅིག་ལ་བསོད་སྙོམས་མཛད་པའི་རྩམ་པ་བོང་ཁལ་ཅིག་ཡོད་པ་བྱིན་པས་ས་སྟེང་འཆི་བའི་འདྲེ་མེད་པར་བྱས་ཟེར་ནས་ངུ་ཡིན་འདུག དེ་ལ་སྙིང་རྗེ་དྲག་པོ་སྐྱེས་གསུངས། ལན་ཅིག་ས་སྐྱ་ན་སྤྲང་པོ་འཆི་ལ་ཁད་ཅིག་འདུག་པ་ལ།མ་ཤི་བར་ནམ་ལ་ཁྱིས་ཟ་བར་འདུག་ཟེར་ནས་སེམས་ལས་འདུག་པས། བྱ་བྲལ་བ་ཅིག་ལ་རྔན་པ་བྱིན་ནས་བསྲུང་དུ་བཅུག་པས། དེའི་ནུབ་མོ་ཤི་འདུགསྦྱིན་པ་དེ་གཉིས་རྒྱུ་ཆུང་ཡང་ཡིོད་ཚིམ་པ་བྱུང་གསུངསོ་པས་བཤད་ཉན་མཛད་དུས་བཤད་སར་བས་བཤད་སླང་ཞུས་པས་ནང་ལ་འདང་གསུངས་ནས་ནང་དུ་ཕེབས་པ་དང་ཁྱོད་རང་དེ་ནས་གང་དགའ་བ་ཅིག་ཁྱེར་སོང་གསུངས་པས། བྲུམ་རྩེ་བཟང་པོ་ཡོད་པ་ཁྱེར་སོང་གསུང་པ་དང་། ཡང་བྲོ་པས་གནང་སྦྱིན་ཞུས་པ་—160—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།དང་། ཁྱོ་རང་འདི་ནས་གང་དགའ་བ་ཅིག་ཁྱེར་གསུངས་པས། གསོལ་སྡེར་ཁྱེར་སོང་གསུངས་པ་དང་། གཞན་ཡང་ན་བཟའ་ལ་སོགས་པ་གང་ཡོད་གནང་ཞིད་།གྲྭ་སྐོར་བ་ལ་སོགས་ལ་གཞན་སྣང་རྒྱུ་མེད་ན་ཡོལ་བ་བླ་བྲེ་ནས་ཀྱང་བྲེགས་ཀྱིན་གནང་ཞེས་ཐོས་སོ། །ཐེངས་གཅིག་ཉན་པའི་གསེར་སློང་བ་བྱུང་ནས་སློང་དུ་བྱུང་པ་ལ་གཞན་སྟེར་རྒྱུ་མེད་པར་ཆོས་སྟན་གྱི་བྲུམ་རྩེ་ཅིག་ཡོད་པ་བྱིན་པས། སློབ་དཔོན་གྱིས་ཚོར་ནས་ཁོང་ཚོ་ལ་ནས་ཁལ་ཅིག་བྱིན་ནས་བྲུམ་ཚེ་བླངས་ཏེ་ཁྱེར་བྱོན་ནས་སྟན་གཅིག་པུ་དེ་ལས་མེད་པ་གསུངས་ནས་འཐབ་ཏུ་བྱུང་གསུངས།ཡང་རྩེ་གདོང་དུ་ཆོས་བར་ལ་བྱོན་དུས་ཉི་མ་དཔལ་བྱ་བའི་ཅམ་རྩེ་ཅིག་སྐུ་སླུ་བྱས་ནས་ཁྱེར་བ་ལ་ཁོ་ལ་སེམས་ལས་ཆེན་པོ་འདུག་པས། སེམས་དཔའ་ཆེན་པོ་རང་ལ་ཅམ་རྩེ་གཉིས་ཡོད་པའི་ཅིག་ཁོ་ལ་གནང་སྟེ། དེ་དུས་མཁན་ཆེན་བསོད་ནམས་གྲགས་པ་བོ་དོང་དུ་བྱོན་པ་དགུན་ཅིག་སྲོད་ཐོ་རངས་གཉིས་ཀ་ཆོས་གསན་དུ་བྱོན་པས། ཅམ་རྩེ་ཅིག་ལས་མེད་པ་དེས་གྲང་པོ་བྱུང་ཡང་སློབ་དཔོན་ལ་གཡར་ན་ཡོང་སྟེ། འཐབ་ཏུ་ཡོང་བསམ་ནས་གཡར་མ་ནུས་གསུངས། གྲྭ་པའི་དུས་སུ་རྩམ་པ་ཆེད་པོ་མེད་ཀྱང་སྤྲང་པོ་ལ་སྡེར་མས་བཅུས་ཀྱིན་གནང་ཙ་ན། དེ་བཞིན་མཛད་ནས་ཉིད་རང་ལ་གསོལ་རྒྱུ་མི་ཡོང་ཞུས་ཙ་ན་ནམ་ཟད་ཙ་ན་ལྟ་རྒྱུ་ཅིག་ཡོད་གསུངས་ནས། རང་ཉིད་དབུལ་སོང་ཡང་གནས་ཀྱི་སློང་བ་པོའི་སེམས་སྤོང་མི་སྲིད་ཅེས་ཐོས་སོ། །དངུལ་ཆུར་ཉེ་གནས་མེད་པའི་ཤུལ་དུ་གསེར་སློང་ལ་བྱང་དང་ར་ནས་ཡོང་བའི་མི་གསུམ་ཙམ་ཅིག་སློང་དུ་བྱུང་བ་ལ་ན་བཟའ་བེར་ཐུལ་ཅིག་དང་རྩམ་པ་གང་ཡོད་གནང་འདུག་ཟེར། ཡང་སྤྲང་པོ་ཅིག་སློང་དུ་བྱུང་བ་ལ་ཕྲུག་ཅམ་ཅིག་རྫུན་ལ་གནང་བ་ལ་བཟང་པོ་སྟེར་རྒྱུ་ཡོད་བཞིན་དུ་མི་སྟེར་—161—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།བ་དགོངས་ཏེ་ཅམ་ཚེ་བླངས་ནས་བེར་ཐུལ་ཅིག་གནང་བས་ཕྱི་ལོ་ཡང་སྙོགས་ནས་སློང་དུ་བྱུང་བ་ལ་ཕྱུག་གི་རིང་འགག་ཅིག་གནང་གསུངས། ཡང་ཐེངས་ཅིག་ཉེ་གནས་མེད་པའི་ཤུལ་དུ་སྤྲང་པོ་ཅིག་སློང་དུ་བྱུང་བ་ལ་གཞན་གནང་རྒྱུ་མེད་པར། ཉེ་གནས་ན་རེ། ར་ལྤགས་ཀྱི་སྦུད་པ་བཟང་པོ་ཞིག་ཡོད་པ་ཡང་གནང་བྱུང་བས་དེ་གནད་པོས་བྱུང་ཟེར། དེ་ལ་སོགས་པའི་རྣམ་གྲངས་དུ་མ་ཐོས་ཏེ་བརྗོད་ཀྱི་མི་ལང་ངོ་། མདོར་ན་རྟེན་མཆོད་ན་བཟའ་དབུ་ཞྭ། ཟས་ནོར་གང་སློང་ཡང་མི་སྟེར་མི་སྲིད་དོ། །རང་རེ་ལ་དགོས་ཆེད་ཡོད་ཅིང་རང་རེ་ལ་ཕན་པར་ངེས་ན།དབུ་དང་སྤྱན་སློང་ཡང་མི་སྟེར་བ་མི་སྲིད་དོ། །དབུལ་དང་ནད་སོགས་སྡུག་བསྔལ་གྱིས་ཉེན་དང་། །འཕོངས་པས་སྡིག་ལ་༠〈ཅོག་ལ་དེ་ཟློག་ཕྱིར། །གཏེར་མཛོད་བྱང་སེམས་སྦྱིན་པ་ཁྱད་འཕགས་ཡིན། །ཞེས་སོགས་དང་།ཚེ་འདིར་ལན་དང་ཕྱི་མར་རྣམ་སྨིན་དང་། །རེ་བ་མེད་པའི་སྤྱིན་པ་ཐུབ་པས་བསྔགས། །ཞེས་གསུང་ངོ་། །ཆོས་དེར་མི་འཇིགས་པའི་སྦྱིན་པ་བཏང་པའི་ཚུལ་ནི།བདེ་གཤེགས་བསྟན་པ་རྒྱས་པར་བྱ་ཕྱིར་དང་། །འགྲོ་ལ་སྙིང་རྗེ་ཆེན་པོས་ཀུན་སླངས་ནས། །ཟང་ཟིང་མེད་པའི་ཆོས་ཀྱི་སྦྱིན་པ་མཛོད། །ཅེས་པ་དང་།—162—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།འགྲོ་བ་འཇིགས་པས་ཉེན་པ་མཐོང་གྱུར་ན། །སྙིང་རྗེའི་ཤུགས་དང་ཐབས་ལ་མཁས་པ་ཡིས། །འཇིགས་པ་བསལ་ནས་ཞེས་སོགས་གསུངས་པ་ལྟར། དེ་ཡང་འདི་ལྟར་ཐབསྡོ་རྔ༥། །ལོ་ཉི་ཤུ་རྩ་གྲངས་སུ་ཁོར་ཡུག་ཏུ་སྐུ་མཚམས་དམ་པོ་མཛད་པ་དེ་གྲོལ་བའི་རྗེས་ཤིག་ལ། དངུལ་ཆུར་དགེ་འདུན་དང་སྐྱེ་བོའི་ཚོགས་ཆེན་པོ་ལ་སེམས་བསྐྱེད་བློ་སྦྱོང་དང་སྐྱེས་རབས་དང་བྱང་ཆུབ་སེམས་དཔའ་ལ་སོགས་པ་གསུངས་པའི་དུས་སུ། ལྷའི་མེ་ཏོག་ཁ་བ་བུ་ཡུག་འཚུབས་པ་ཙམ་འབབ་ཅེས་གྲག་གོ །ཡང་ཐེངས་ཅིག་བྱང་ཆུབ་སེམས་དཔའི་སྤྱོད་འཇུག་གསུངས་པའི་དུས་སུ་མེ་ཏོག་ཆར་སྔ་མ་བཞིན་དུ་བབས་པ་ལ། སེམས་དཔའ་ཆེན་པོའི་གསུང་ན་རེ། འོ་སྐོལ་ལ་ནི་འདི་ལྟ་བུ་འབྱུང་བའི་ཡོན་ཏན་ཅི་ཡང་མེད། ཆོས་འདི་ཟབ་དྲགས་པས་འདིའི་ཡིན་མཆི་གསུང་བ་ལ། ཁམས་པ་ཆོས་བློ་བྱ་བས་ལངས་ནས་ཕྱག་འཚལ་ཏེ། ཆོས་རྗེ་རིན་པོ་ཆེ་དེ་མི་གསུང་བར་ཞུ་ཆོས་རང་གི་ཡིན་ན། ངས་ཡང་སྤྱོད་འཇུག་ཚར་ཁ་ཡར་བཤད་དེ། མེ་ཏོག་གི་ཆར་ཉག་མ་ཅིག་ཀྱང་མ་བབས་ཞུས་ཟེར། དེ་ཁོང་གི་དེ་ཡིན་བསམས་པ་ཅིག་བྱུང་ངོ་། །དེ་ནས་ཡུན་རིང་རབ་སོང་བའི་སྐབས་ཅིག་ལ་གསེར་ཡིག་པ་དྷར་མེ་ཀིར་ཏི་བྱུང་ནས་བོ་དོང་དུ་གདན་དྲངས་ཏེ་དགེ་འདུན་དང་སྐྱེ་བོའི་ཚོགས་རྒྱ་མཚོ་ལྟ་བུ་ལ་ཆོས་ཀྱི་སྦྱིན་པ་མཛད་དེ་འགྲོ་བ་དཔག་ཏུ་མེད་པ་སྨིན་ཅིང་གྲོལ་བར་བྱས་ནས་ཡང་སྐུ་མཚམས་དམ་པོ་ལ་བཞུགས་ཡོད་པའི་སྐབས་སུ་ཆོས་རྗེ་བསོད་ནམས་རྒྱལ་མཚན་པས་གདན་འདྲེན་པ་ལ་ཨས་ཕུད་དབེན་ཤྲི་བྱུང་ནས། ས་སྐྱར་གདན་དྲངས་ཏེ། གོང་མའི་གནང་—163—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།བཞིན་ཕུལ་ནས། ཁྱེད་བླ་མའི་ཡང་བླ་མར་འདུག་ཁྱེད་ཀྱི་བཀའ་བླ་མས་མི་གཅོག་པས། བླ་མ་ཞལ་ཏ་བྱེད་པ་ལ་འབྱོན་དགོས་ཟེར་ནས་ནན་ཆེན་པོ་ཞུས་ཀྱང་ཞལ་བཞེས་མ་མཛད་པ་ལ། ས་སྐྱར་གྲོས་པས་ཞུ་བ་བྱས་ཏེ་ད་རེས་མ་བྱོན་ན་གསེར་ཡིག་པ་འདི་ནས་མི་འདེགས་པར་འདུག་པས་དབུས་ཐུག་ཅི་ནས་ཀྱང་འབྱོན་པར་ཞུ་ཞེས་ཞུས་པ་དང་། དབེན་ཤྲིས་ངེད་ཀྱང་བླ་མ་གདན་མ་འདྲོངས་བར་ལ་འདིར་སྡོད། ཉིན་རེ་ལ་སེམས་ཅན་བརྒྱ་རེ་ཙམ་བསོད་པ་འདི་སྙིང་མི་རྗེ་བ་ཨེ་ཡིན། ཁྱེད་གར་བཞུགས་ཀྱང་སེམས་ཅན་གྱི་དོན་ལས་མེད་པ་ལ། ངེད་ཧོར་ཡང་སེམས་ཅན་ཡིན་ཡོད་ཟེར་བས། སྤྱན་ཆབ་ཤོར་ཏེ། ཉིན་གཅིག་གིས་ཧོར་འདེགས་སྔནེན། སེམས་ཅན་མང་པོ་ལ་ཕན་པར་འདུག་དགོངས་ཏེ། ས་སྐྱ་གྲོས་པ་དང་དབེན་ཤྲི་འཛོམས་པ་ལ་ཞལ་བཞེས་མཛད་དེ། ས་སྐྱ་རུ་དགེ་བའི་བཤེས་གཉེན་དང་སྐྱེ་བོའི་ཚོགས་ཁྲི་ཕྲག་མང་པོ་ལ་ཆོས་གསུངས་ནས་འགྲོ་བ་དཔག་མེད་པའི་དོན་མཛད་ཅེས་གྲག་གོ །དེ་ནས་དགུང་ལོ་དྲུག་ཅུ་རེ་བདུན་བཞེས་པའི་དུས་གླང་ལོ་ཟླ་བ་དང་པོའི་ཚེས་བཅུ་དྲུག་ལ་བོ་དོང་ནས་བཏེགས་ཏེ། དཔལ་སྡིངས་དང་ཆུ་མིག་དང་ཞ་ལུ་ལ་སོགས་པ་རྣམས་སུའང་དགེ་འདུན་དང་སྐྱེ་བོའི་ཚོགས་ཆེན་པོ་ལ་ཆོས་ཀྱི་སྦྱིན་པ་མཛད་ནས། མཁན་ཆེན་བུ་སྟོན་པ་དང་ཞུ་འབྲོག་པར་ལྷན་དུ་བྱོན་པའི་ལམ་ཁར་མཛོ་མོ་གཅིག་ཡོད་པ་ལ་ཕྱག་ཕྱི་བ་རྣམས་ཀྱིས་ཟན་མང་པོ་བྱིན་ནས།འབྲངས་དྲགས་ནས་ན་བ་ལ། མཁན་པས་ཁྲོ་བོའི་དྲག་སྔགས་ལ་སོགས་པ་བགྲངས་གྱིན་བྱིན་བརླབས་བྱས་ཀྱང་མ་ཕན་པར་མཛོ་མོ་ཤི་བས། སེམས་དཔའ་ཆེན་པོས་མཛོ་མོའི་སྤྱི་བོ་ནས་ཐེན་ཐེན་མཛད་ཅིང་ངའི་མ་རྒན་དེ་སྙིང་རྗེ་—164—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།གསུངས་ཞིང་ཡུན་རིང་བཤུམས་པ་ལ་མཁན་པས་བླ་མ་པ་དང་གཤེགས་པར་ཞུ་གསུངས་པ་དང་། དྲུང་པ་རྫུན་ལ་གཤེགས་པར་ཞུ། འོ་སྐོལ་དུབ་པས་མི་འགྲོ་གསུངས་ནས་ཡུན་རིང་པོའི་བར་དུ་བཤུམས་ཤིང་བཞུགས་ཟེར། རྗེས་ལ་མཁན་ཆེན་པའི་གསུངས་ཏེ། མཛོ་མོའི་དོན་གྲུབ། དུད་འགྲོ་ཅིག་ལ་དེ་ཀུན་ལས་ཚོགས་བསགས་པ་མི་ཡོང་གསུངས་ཟེར། དེ་ནས་ཏའི་སི་ཏུ་བྱང་ཆུབ་རྒྱལ་མཚན་གྱིས་ཞུ་འབྲོག་ལྷ་ཁང་ནས་བསྡུ་བ་བྱས་ཏེ། རིན་སྤུངས་ཕེབས་པའི་དུས། དེ་ནས་མི་མཐོང་ས་ན་སུས་ཀྱང་ཞུས་པ་མེད་པར་ངུར་སྨིག་གི་སྒྲོལ་མ་རང་བྱོན་བཞུགས་ས་དེ་རི་འདིའི་མདུན་ན་བདོག་གམ་གསུངས་ནས་མཁྱེན་བྱུང་ཟེར། དེ་ནས་སི་ཏུ་བྱང་རྒྱལ་བས་རྫོང་རྣམས་སུ་རིམ་པ་བཞིན་རྒྱུ་ཞབས་ཏོག་བྱས་ནས། དབུས་ཀྱི་ས་ཆ་བསམ་ཡས་ལ་ཉིན་ལམ་གཉིས་ཙམ་ཡོད་པའི་ལ་ཀ་ཅིག་ཏུ་ཕེབས་པ་དང་།སྤྲིན་དཀར་པོ་ཅིག་ལ་ཚད་བཙུགས་ནས་ཕ་གིའི་ཐད་ན་གང་ཡོད་གསུངས་པ་ལ།ས་སྣ་བ་ཅིག་ན་རེ། ཕ་གིའི་ཐད་ན་བསམ་ཡས་ཡོད་ཟེར་བས་དེའི་ཚོད་ཅིག་འདུག་ངོ་མཚར་ཆེ། གསུངས་པ་ལ་སློབ་དཔོན་ཡོན་ཏན་འོད་ཀྱིས་ཅི་གདའ་ལགས་ཞུས་པས། རྒྱུ་མཚན་འདྲ་བརྡའི་གསུངས་ཟེར། དེ་ན་སི་ཏུ་བྱང་རྒྱལ་གྱིས་ཡར་ལུང་སྣེ་གདོང་དུ་སྤྱན་དྲངས་ཏེ། གུས་པ་ཆེན་པོས་ནི་བཀུར། སྒོ་མང་པོས་ནི་ཞབས་ཏོག་བྱས། གཙུག་གི་ནོར་བུ་ལྟ་བུར་ནི་མཆོད་ནས། སྣེ་གདོང་དང་ཁྲ་འབྲུག་དང་། རྩེ་ཐང་ལ་སོགས་པ་རྣམས་སུ་དགེ་འདུན་དང་སྐྱེ་བོའི་ཚོགས་ཆེན་པོ་རྣམས་ལ་ཆོས་གསུངས་པའི་དུས། ལྷའི་མེ་ཏོག་ཆར་བཞིན་དུ་བབས་པས་ཐམས་ཅད་རང་དབང་མེད་པར་དད་པར་བྱས་ནས་འགྲོ་བ་དཔག་ཏུ་མེད་པའི་དོན་མཛད་ཅིང་། འཆི་ངེས་པའི་མི་མང་པོའི་སྲོག་ཡང་ཐར་བར་བྱས་ནས་ཟླ་བ་—165—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ལྔ་པ་ལ་ལྷ་སར་བྱོན་ཏེ། ཇོ་བོ་རིན་པོ་ཆེའི་དྲུང་དུ་གསེར་ཆབ་གསོལ་དཀར་མེ་ཕུལ། བསྟན་པ་དང་སེམས་ཅན་གྱི་དོན་དུ་གསོལ་བ་རྒྱ་ཆེན་པོ་བཏབ་སྟེ། ལྷ་སར་ཕྱོགས་ཐམས་ཅད་དགེ་བའི་བཤེས་གཉེན་ངུར་སྨྲིག་གི་རྒྱལ་མཚན་འཛིན་པ་རྣམས་ཀྱི་སྐར་མ་ཙམ་འདུས་པ་དང་། སྐྱེ་བོའི་ཚོགས་ཆེན་པོ་ལུས་པ་རྣམས།ཐུགས་སྐྱེད་ལ་སོགས་པ་གསུངས་པའི་ཚེ། ལྷའི་མེ་ཏོག་ཆར་བཞིན་བབས་པས་ཐམས་ཅད་དད་པར་བྱས་ཅིང་འགྲོ་བ་དཔག་ཏུ་མེད་པ་སྨིན་གྲོལ་ལ་བཀོད་ནས།གུང་ཐང་དང་གསང་སྡེ་དང་ཟུལ་སྐྱོ་དང་། སྙེ་ཐང་ལ་སོགས་པ་ཆོས་གང་གསུངས་ཐམས་ཅད་མེ་ཏོག་གི་ཆར་བབས་པས་ཐམས་ཅད་དད་པར་བྱས་ནས་ཕན་བདེ་ལ་བཀོད་པ་ཀུན་ལ་ཐུན་མོང་དུ་གྲུབ་བོ། །སེམས་དཔའ་ཆེན་པོའི་དྲུང་དུ་མཚུར་སྟོན་རིན་ཡེས་གསང་ཕུ་དང་གཞན་དུ་ཆོས་གསུང་དུས། མེ་ཏོག་གི་ཆར་བབས་པ་ལས་ཀྱང་། ལྷ་ས་རུ་ཆོས་གསུང་དུས་མེ་ཏོག་གི་ཆར་འབབ་ཕུལ་ཆེ་བ་འདུག་ཞུས་པས། གནས་ཀྱི་ཁྱད་པར་ཡིན་མཆི་གསུངས་ཟེར། དེ་ནས་ཡང་སི་ཏུ་བྱང་རྒྱལ་པས་ཡར་ལུང་སུ་གདན་དྲངས་ཏེ། དཔགས་ཤི་དབང་ཕྱུག་གིས་བྲང་ཁར་ནོར་དང་བཅས་པ་ཕུལ་ནས། བསམ་གཏན་གླིང་དུ་བཞུགས་པའི་སི་ཏུ་འཁོར་དང་བཅས་པས་ཞབས་ཏོག་རྒྱ་ཆེན་པོ་བསྒྲུབས་ཏེ། རྩེ་ཐང་བ་ལ་སོགས་པའི་དགེ་བའི་བཤེས་གཉེན་དུ་མ་དང་། སྐྱེ་བོའི་ཚོགས་དཔག་ཏུ་མེད་པ་ལ་ཆོས་ཀྱི་འཁོར་ལོ་སྐོར་ཞིང་། དེའི་དུས་སི་ཏུ་བ་ལ་སེམས་དཔའ་ཆེན་པོས། བཙུན་པ་རྣམས་ལ་ཁྲལ་དམག་དང་བུ་ལག་འགེལ་བ་འདི་བསྟན་པ་ལ་གནོད་པས་འདི་མི་མཛད་པར་ཞུ་གསུངས་པས། ཆོས་ཚུལ་བཞིན་དུ་བྱེད་པའི་བཙུན་པ་རྣམས་ལ་ནི་ཞབས་ཏོག་ངས་ཕར་བྱེད་ཀྱིན་ཡོད། དེ་མ་ཡིན་པའི་མདར་ཞིང་འདེབས་ཕུར་—166—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།འབྲོག་འཛིན་ལས་སུ་ཚོང་ཁེ་སྐྱེད་པ་འདི་རྣམས་ལ་ཁྲལ་མི་འགེལ་ན་དེ་ནས་སུ་ལ་འགེལ་དུ་འདུག་ཟེར་ནས་བྱུང་བས་འོ་སྐོལ་གྱིས་ཀྱང་ཟེར་ས་མ་རྙེད་གསུངས།དེ་ནས་གདན་ས་ཐེལ་དང་བསམ་ཡས་ལ་སོགས་རྣམས་སུ་ཡང་ཆོས་ཀྱི་འཁོར་ལོ་རྒྱ་ཆེན་པོ་བསྐོར་བ་ལ་མེ་ཏོག་གི་ཆར་སྔ་མ་བཞིན་བབས་པས་ཐམས་ཅད་དད་པར་བྱས་ནས་ཕན་བདེ་ལ་བཀོད་ཅིང་། སི་ཏུ་བས་འབུལ་བ་རྒྱ་ཆེན་པོ་བསྒྲུབས་པ་རྣམས་དང་གཞན་ཡང་དབུས་ཕྱོགས་ནས་བྱུང་བའི་ཕྱག་རྫས་རྣམས་ས་སྐྱ་ཐོག་དྲངས་པའི་དགོན་པ་རྣམས་སུ་ཇ་སྐོལ་བཏང་། བཤད་ཉན་དང་སྒོམ་སྒྲུབ་ལ་བརྩོན་པ་རྣམས་དང་ཁྱད་པར་མ་ནུས་པ་རྣམས་ལ་གནང་ཞིང་། ཐམས་ཅད་ཆོས་དང་ཟང་ཟིང་གི་སྦྱིན་པས་ཚིམ་པར་མཛད་དོ། །དེ་ནས་ཡང་མཚལ་པས་གདན་དྲངས་ནས། སི་ཏུ་དགེ་ལེགས་པ་དཔལ་བཟང་པོ་ཡབ་སྲས་ཀྱི་སྦྱིན་བདག་མཛད་ནས་དགེ་བའི་བཤེས་གཉེན་དང་སྐྱེ་བོའི་ཚོགས་ཆེན་པོ་ལ་ཆོས་ཀྱི་འཁོར་ལོ་སྐོར་བས། དེ་དུས་རིམས་ནད་ཆེན་པོ་བྱུང་བ་ཡང་རྒྱུན་ཆད་ཅིང་། བཙོན་པ་མང་པོ་ཡང་ཐར་བར་མཛད་ཅེས་གྲག་གོ །མདོར་ན་དབུས་ཕྱོགས་ཀྱིས་དོན་དུ་གཉེར་བའི་དགེ་བའི་བཤེས་གཉེན་དང་སྐྱེ་བོའི་ཚོགས་ཐམས་ཅད་ཆོས་ཀྱི་སྦྱིན་པས་ཚིམ་པར་བྱས་ནས་ལྷ་སར་ཇོ་བོ་རིན་པོ་ཆེའི་དྲུང་དུ་དཀར་མེ་ཕུལ་གསེར་ཆབ་གསོལ་བསྟན་པ་དང་སེམས་ཅན་གྱི་དོན་དུ་གསོལ་བ་རྒྱ་ཆེན་པོ་བཏབ་ནས། སི་ཏུ་བྱང་རྒྱལ་བ་ལ་སོགས་པ་ཐམས་ཅད་ཀྱིས་དབུས་ཕྱོགས་སུ་གཞུག་པའི་ཞུ་བ་ནན་ཆེན་པོ་བྱས་ཀྱང་མ་བཞུགས་པར།གཙང་ཕྱོགས་ལ་བྱོན་ཏེ་ཡར་ལ་སྟག་ཚང་དུ་སྤྱན་དྲངས་ཏེ། བླ་མ་ཁྱུང་པོ་དང་བླ་མ་དབང་གི་ཐོག་དྲངས་དེའི་དགེ་འདུན་དང་སྐྱེ་བོའི་ཚོགས་ཆེན་པོ་ལ་ཆོས་ཀྱི་—167—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།འཁོར་ལོ་རྒྱ་ཆེན་པོ་བསྐོར་ཞིང་ལམ་ན་ཡོད་པའི་སྒོམ་གྲྭ་བཤད་གྲྭ་གྲོང་ཁྱེར་ལ་སོགས་པ་ཐམས་ཅད་དུ་ཆོས་ཀྱི་སྦྱིན་པ་རྒྱ་ཆེན་པོ་བཏང་སྟེ། མདོར་ན་དེའི་རེས་དབུས་གཙང་གཉིས་ཆར་དུ་ཆོས་དང་ཟང་ཟིང་དང་མི་འཇིགས་པའི་སྦྱིན་པས་ཚིམ་པར་མཛད་ནས། ཡོས་ལོ་ཟླ་བ་བཅུ་བའི་ཚེས་གཅིག་ལ་རི་གྲུ་འཛིན་དངུལ་ཆུའི་ཆོས་རྫོང་དུ་ཕྱག་ཕེབས་ཞེས་གྲག་གོ །ཆོས་དང་ཟང་ཟིང་མི་འཇིགས་སྦྱིན་པ་ཡིས། །འགྲོ་བའི་དགོས་འདོད་རེ་བ་སྐོང་བར་མཛད། །སེམས་དཔའ་ཁྱེད་ཀྱི་སྦྱིན་པའི་ཕར་ཕྱིན་དེ། །ཡིད་བཞིན་ནོར་བུ་རྒྱལ་མཚན་རྩེ་མཆོད་འདྲ། །ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་ཕྱག་ལེན་སྟོན་པ་ནི།ཚུལ་ཁྲིམས་མེད་པར་རང་དོན་མི་གྲུབ་ན། །གཞན་དོན་སྒྲུབ་པར་འདོད་པ་གད་མོའི་གནས། །དེ་ཕྱིར་སྲིད་པའི་འདུན་པ་མེད་པ་ཡིས། །ཚུལ་ཁྲིམས་བསྲུང་བ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་ཏེ། དེ་ཡང་འདི་ལྟར་སེམས་དཔའ་ཆེན་པོ་འདིས་ནི། སོ་སོར་ཐར་བའི་སྒོར་ཞུགས་ནས་བསླབ་པ་ཉིས་བརྒྱ་ལྔ་བཅུ་རྩ་གསུམ་ལ་ཉེས་ལྷུང་དྲི་མའི་སྐྱོན་གྱིས་མ་གོས། སྨོན་འཇུག་བྱང་ཆུབ་མཆོག་ཏུ་—168—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།སེམས་བསྐྱེད་ནས། རང་བདེ་འདོད་པའི་རྣམ་པར་རྟོག་པ་ཐམས་ཅད་སྤངས་ནས་སྒོ་གསུམ་གཞན་དོན་འབའ་ཞིག་བསྒྲུབས། རྡོ་རྗེ་ཐེག་པའི་སྒོར་ཞུགས་ནས་མ་དག་པའི་རྣམ་རྟོག་ཐམས་ཅད་སྤངས་ཏེ། སྣོད་ཅུད་དག་པའི་འཁོར་ལོ་གཟིགས་པས། སྐུ་ལ་ཚུལ་ཁྲིམས་དྲི་ཞིམ་པོ་ལྡང་ཏེ། གཟིམ་ཁང་གི་ནང་ཐམས་ཅད་ཀྱང་དྲི་ཞིམ་པོས་ཁྱབ་པ་ཡོད་ཅིང་། གསོལ་འཕྲོའི་ན་བཟའ་དང་དབུ་ཞྭ་ལ་སོགས་པ་གཞན་ལ་གནས་བསྣམས་ཀྱི་དྲི་ཞིམ་པོ་ཡང་ཟླ་རེ་ཙམ་གྱི་བར་དུ་མི་ཡལ་བར་ཡོང་གིན་འདུག་གོ །དགུང་ལོ་ལྔ་བཅུ་བདུན་པའི་བར་དུ་ཤ་ཡང་གཏན་ནས་མི་གསོལ་བ་ལ།དེ་ལོ་བླ་མ་དབང་གྲགས་པ་རྒྱལ་མཚན་དང་། བླ་མ་དཀོན་རྒྱལ་བ་གཉིས་ལ་ལུང་མང་པོ་མཛད་པའི་དུས་སྐུ་ཁམས་ཟི་བ་བྱུང་བས། ཁོང་རྣམ་གཉིས་ཀྱིས་ཤ་གསོལ་བར་ནན་ཆེན་པོ་ཞུས་པས། དེ་ཕྱིན་ཆད་ལ་ཕན་པར་དགོངས་ནས་གསོལ་བ་ཡིན་ཅེས་གྲག་གོ །ཚུལ་ཁྲིམས་གསུམ་དང་བསླབ་གསུམ་སྡོམ་གསུམ་ལ། །དྲི་མས་མ་གོས་ཚུལ་ཁྲིམས་དྲི་ཞིམ་ལྡང་། །སེམས་དཔའ་ཁྱེད་ཀྱིས་ཚུལ་ཁྲིམས་ཕར་ཕྱིན་ཏེ། །ཉི་ཟེར་ཕོག་པའི་པད་མ་གཞོན་ནུ་འདྲ། །—169—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།བཟོད་པའི་ཕ་རོལ་ཏུ་ཕྱིན་པའི་ཕྱག་ལེན་སྟོན་པ་ནི།དགེ་བའི་ལོངས་སྤྱོད་འདོད་པའི་རྒྱལ་སྲས་ལ། །གནོད་བྱེད་ཐམས་ཅད་རིན་ཆེན་གཏེར་དང་མཚུངས། །དེ་ཕྱིར་ཀུན་ལ་ཞེ་འགྲས་མེད་པ་ཡི། །བཟོད་པ་སྒོམ་པ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ། དེ་ཡང་སེམས་དཔའ་ཆེན་པོ་འདི་ཉིད་ལ་གཞན་གྱིས་གནོད་པ་ཆེ་ཆུང་ཅི་བྱས་ཀྱང་དེའི་ལན་དུ་ཕན་འདོགས་པ་མ་གཏོགས་པ་ཐུགས་སུ་རྒྱུད་འཁྲུག་པ་མི་སྲིད་དེ། འདི་ལྟར་རྟོགས་ལྡན་རྗེ་འབུལ་བ་བྱ་བས་དངུལ་ཆུར་ཡོང་ནས་དང་པོ་གཟིམ་ཁང་ལ་འཛེགས་ནས་སྐུ་མཚམས་བཞིག་ཉེ་གནས་ལ་གྲི་བཏོན་ནས་ཛ་སྡིགས་རྣམས་བྱས། དེའི་རྟིང་ལ་གསེར་ཡིག་པ་དང་དབེན་ཤྲཱིའི་རྩར་རྫུན་ཅི་རིགས་བྱས་པ་ལ་བརྟེན་ནས། གསེར་ཡིག་པས་སེམས་དཔའ་ཆེན་པོ་ལ་བཟང་བཙོན་གྱི་རྣམ་པ་བྱས་པའི་དུས་ན་སེམས་དཔའི་གསུང་ན་རེ། སྔོན་ལ་རྟོགས་ལྡན་དང་དབེན་ཤྲི་གཉིས་ཀར་ལ་ཚིག་ངན་རེ་ཙམ་རེ་ཤོར་ཏེ། དེ་མ་ཁ་དྲན་པས་ཟིན་ནས་བཤགས་པ་བྱས་ཁོང་ཚོ་གང་དགའ་བྱས་ལ་བཏང་གསུངས། དུས་ཕྱིས་རྟོགས་ལྡན་དངུལ་ཆུར་བྱུང་ནས་ཕྲད་མ་ཐག་སྐད་ཅིག་སྔ་མ་ལ་དམུ་རྒོད་འདི་ཀུན་མ་བྱུང་ན་དགའ་བ་ལ་བསམ་པ་ཅིག་བྱུང་བ་ཡིན་ཏེ། སྐད་ཅིག་ཕྱི་མ་ལ་དེ་བཞིན་བྱས་ན་སེམས་ཅན་བློ་སྤངས་པར་ཡང་འགྲོ།—170—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།དུས་ཕྱིས་གནོད་པ་བྱེད་པ་ཁོ་ལས་མ་བྱུང་བ་ལ་གནོད་ལན་དུ་ཕན་འདོགས་པའི་དམ་བཅའ་ཡང་འགལ་འགྲོ། ཁོ་བྱུང་བ་ལེགས་ང་ཁོ་གང་དག་བྱེད་དགོས་བསམ་ནས། ཆོས་ཀྱང་གང་འདོད་ཟེར་བྱིན། ལྟོ་གོས་ཀྱང་ཅི་རིགས་པ་བྱིན། མིག་ལེགས་ཤོས་ནས་ལྟོས། སྟོན་པ་ཟླ་བཟང་ལ་ཡང་ཁོ་འགེགས་པ་ལ་སོགས་མ་བྱེད་བྱས་པའི་རྒྱུ་མཚན་དེ་བཞིན་ཡིན་གསུངས།མ་ཙོམ་བདག་གི་བཤེོས་ལ་སྒོ་གསུམ་གྱིས། །གནད་པ་བྱས་པ་མཐང་ཐས་དྲན་གྱུར་ན། །བཟོད་དང་སྙིང་རྗེ་སྟོབས་ཀྱིས་གནོད་བྱེད་ལ། །ཅི་ནུས་དངོས་སམ་བསམ་པས་ཕན་གདགས་བགྱི། །ཞེས་སོགས་གནོད་ལན་དུ་ཕན་འདོགས་པར་དམ་བཅས་པ་བཞིན་མཛད་དོ། །གནོད་བྱེད་རླུང་གིས་ཞབྲུགས་པར་མི་ནུས་ཤིང་། །ཞེ་སྡང་མེ་ལྕེས་བསྲེགས་པ་ཞི་བར་བྱེད། །སེམས་དཔའ་ཁྱེད་ཀྱི་བཟོད་པའི་ཕར་ཕྱིན་དེ། །མི་འཁྲུག་འཕོ་བ་མེད་པའི་རྒྱ་མཚོ་འདྲ། །—171—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།བརྩོན་འགྲུས་ཀྱི་ཕ་རོལ་ཏུ་ཕྱིན་པའི་ཕྱག་ལེན་སྟོན་པ་ནི།རང་དོན་འབའ་ཞིག་སྒྲུབ་པའི་ཉན་རང་ཡང་། །མགོ་ལ་མེ་ཤོར་བཟློག་ལྟར་བརྩོན་མཐོང་ན། །འགྲོ་ཀུན་དོན་དུ་ཡོན་ཏན་འབྱུང་གནས་ཀྱི། །བརྩོན་འགྲུས་བརྩོན་པ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ། དེ་ཡང་འདི་ལྟར་གོ་ཆའི་བརྩོན་འགྲུས་ཀྱིས་སེམས་ཅན་ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ལས་སྒྲོལ་བར་དམ་བཅས་ནས། སྦྱོར་བའི་བརྩོན་འགྲུས་ཀྱིས་དབུ་ཡང་སྔས་ལ་མི་འཇོག་ཅིང་། སྐུ་རྣམ་སྣང་གི་ཆོས་དྲུག་དང་ནམ་དུ་ཡང་མི་འབྲལ་བའི་ངང་ནས།འོད་གསལ་ཆོས་ཀྱི་སྐུ་ལས་མ་གཡོས་བཞིན། །མཚན་མེད་དག་ལ་མཚན་བཅས་འདི་དག་གིས། །མི་གནོད་གདའ་ཞིང་ཐབས་ཤེས་ཟུང་འབྲེལ་ཕྱིར། །བརྩོལ་བ་ཅུང་ཟད་ཡོད་ཀྱང་བྱེད་པ་སྤྲོ། །ཞེས་གསུངས་པ་ལྟར། ཉིན་ཞག་ཕྲུགས་གཅིག་ལ་ཆོས་སྤྱོད་ཀྱི་རིམ་པ་འདི་མཛད་དོ། །ནང་ཕྱོགས་བཞེངས་ནས་སྐུ་ཁྲུས་མཛད་དོ། །ཕྱག་བརྒྱ་རྩ་རེ་ཕུལ་བའི་ཡན་ལག་བདུན་ནས་རྒྱས་པར་མཛད་ནས་སྨོན་འཇུག་གི་སེམས་བསྐྱེད་བསྡུས་པ་རེ་ལེན་ཅིང་གཏོར་མའི་རིམ་པ་ལ་ཚ་གོང་དུ་དཀར་ཆ་བཞི། ཚ་བ་—172—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།གསོལ་ནས་བརྒྱ་རྩ་མི་གཡོ་བ་དང་། གཡུ་གུ། སྒྲོལ་མ་ཉེར་གཅིག་དང་། བུལ་གཏོང་། བར་དོའི་གཏོར་མ་ལ་སོགས་རྣམས་མཛད་ནས། ཡང་སྨོན་འཇུག་སེམས་བསྐྱེད་བསྡུས་པ་རེ་བླངས་ནས་བསྐོར་བ་བརྒྱ་ཙ་རེ་མཛད་པའི་བར་དེ་ལ།མ་ནི་ཁྲི་ཚོ་གཉིས་གཉིས། ཡུམ་སྒྲུབ་སྒྲོལ་མ་ཚར་བཅུ་གསུམ་རེ། བྷེ་ཤ་ཙེ་ཉེར་གཅིག རྣམ་རྒྱལ་གྱི་གཟུངས་ཚར་གཅིག དགོངས་མོ་བདེ་མཆོག་གི་མངོན་རྟོགས་གཞུང་ནས་བཤད་པ་བཞིན་བསྒོམས་ནས་སྙིང་པོ་སྟོང་ཕྲག་རེ་བཟླས་པ་དང་། གཟིམ་ཁར་ཡན་ལག་བདུན་པ་ཕུལ་ནས་སྨོན་འཇུག་གི་སེམས་བསྐྱེད་བསྡུས་པ་རེ་ལེན་པ་རྣམས་མཚམས་ཀྱི་དུས་སུ་འཆག་མེད་ཡིན། གཞན་ངེས་པ་མེད་གསུངས། དེས་ན་གནས་ལུགས་ཀྱི་དོན་རྟོགས་ནས། ཆོས་སྤྱོད་ཀྱི་རིམ་པ་ཉམས་སུ་ལེན་ཚུལ་འདི་ནི། ས་ལམ་བགྲོད་པའི་དབང་དུ་བྱས་ན། ཉི་མ་དང་ཟླ་བ་ལྟ་བུས་འགྲོ་བའི་བྱང་ཆུབ་སེམས་དཔའ་དང་། དེ་གཤེགས་པའི་རྫུ་འཕྲུལ་ལྟ་བུས་འགྲོ་བའི་བྱང་ཆུབ་སེམས་དཔའ་དང་། ཞེས་མདོ་ནས་གསུངས་པ་དེ་ལྟར་ཡིན་པ་ངེས་སོ། །སྲིད་པའི་བདེ་ལ་ཆགས་རྡུལ་ཆེན་པོས་ཀྱང་། །མི་ལྡོག་བརྟན་པའི་སེམས་ཀྱིས་སྐད་ཅིག་ཀྱང་། །གཡེལ་བ་མེད་པར་ཐབས་ཤེས་ཟུང་འཇུག་གིས། །ལམ་ལ་འབད་པ་སྦྱོར་བའི་བརྩོན་འགྲུས་ཡིན། ། ་གྲངས་མེད་བསྐལ་བར་སྐད་ཅིག་རེ་རེ་ལ །གྲངས་མེད་སེམས་ཅན་ཚོགས་རྣམས་སྒྲོལ་བའི་ཕྱིར། །—173—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།དཔག་མེད་སྡུག་བསྔལ་ཆེན་པོ་ཁུར་བླངས་ཀྱང་ །རློམ་མེད་ཆོག་པར་མི་འཛིན་བརྩོན་འགྲུས་ཡིན། །ཞེས་སོགས་ག༄།ང་ངོ་། །སྙིང་རྗེ་ཆེན་པོའི་ཤུགས་ཀྱི་རབ་བསྐུལ་ནས། །གོ་ཆ་སྦྱོར་བ་ཆོག་པར་མི་འཛིན་པའི། །སེམས་དཔའ་ཁྱོད་ཀྱི་བརྩོན་འགྲུས་ཕར་ཕྱིན་དེ། །རྟ་བདུན་རྒྱལ་པོ་གླིང་བཞི་ཕྱིན་པ་འདྲ། །བསམ་གཏན་གྱི་ཕ་རོལ་ཏུ་ཕྱིན་པའི་ལག་ལེན་སྟོན་པ་ནི།ཞི་གནས་རབ་ཏུ་ལྡན་པའི་ལྷག་མཐོང་གིས། །ཉོན་མོངས་རྣམ་པར་འཇོམས་པར་ཤེས་བྱས་ནས། །གཟུགས་མེད་བཞི་ལས་ཡང་དག་འདས་པ་ཡི། །བསམ་གཏན་སྒོམ་པ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ།མཐའ་ཡས་འགྲོ་ལ་སྙིང་རྗེ་ཆེ་སྐྱེས་ནས། །བདག་ཉིད་བདེ་འདོད་སྡུག་བསྔལ་བྲལ་འདོད་ལྟར། །འགྲོ་བ་ཀུན་ཀྱང་དེ་ལྟར་འགྱུར་འདོད་བློ། །བཅོས་མིན་སྒོམ་པ་བདག་གཞན་སྙམ་པ་སྟེ། །—174—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།བརྩེ་ཆེན་སྟོབས་ཀྱིས་གཞན་གྱི་སྡུག་བསྔལ་ཀུན། །བདག་ལ་སྨིན་འདོད་བདག་གི་བདེ་དགེ་རྣམས། །གཞན་ལ་སྨིན་འདོད་བཅོས་མ་མིན་པའི་བློས། །བདག་གཞན་རྗེ་བའི་བྱང་ཆུབ་སེམས་མཆོག་ཡིན། །ཤེས་བྱའི་གནས་ལུགས་བློ་ལས་འདས་པའི་ཕྱིར། །ཡིན་མིན་ལ་སོགས་ཡིད་བྱེད་རྣམས་སྤངས་ནས། །སྤྲོས་མེད་ངང་ལ་འཛིན་མེད་གནས་པ་འདི། །དོན་དམ་བྱང་ཆུབ་སེམས་ཀྱི་མཉམ་བཞག་ཡིན། །རྗེས་ལ་སྣང་བ་ཐམས་ཅད་སྒྱུ་མ་བཞིན། །སྣང་ཡང་བདེན་པ་མེད་པར་ཤེས་བྱས་ནས། །ཞེན་མེད་ངང་ནས་གཞན་དོན་བྱེད་པ་ནི། །དོན་དམ་བྱང་སེམས་རྗེས་ཐོབ་ཉམས་ལེན་ཡིན། །ཞེས་གསུངས་པ་ལྟར་སེམས་དཔའ་ཆེན་པོ་འདིས་སྐྱེ་བ་དཔག་ཏུ་མེད་པའི་གོང་རོལ་ནས། སེམས་ཅན་ཐམས་ཅད་ལ་མའི་བུ་གཅིག་པ་ཡིད་དུ་འོང་བ་ལ་བྱམས་ཤིང་བརྩེ་བ་ལྟར། བདག་གཞན་མཉམ་པའམ་བདག་པས་གཞན་གཅེས་པར་སྒོམ་པ་ཀུན་རྫོབ་བྱང་ཆུབ་སེམས་ཀྱི་ཏིང་ངེ་འཛིན་དང་། ཞི་གནས་ལྷག་མཐོང་ཟུང་དུ་འཇུག སྣང་བ་དང་སྟོང་པ་ཟུང་དུ་འཇུག ཐབས་དང་ཤེས་རབ་ཟུང་དུ་འཇུག་པ་དོན་དམ་བྱང་ཆུབ་སེམས་ཀྱི་ཏིང་ངེ་འཛིན་གཉིས་གོམས་པར་བྱས་པ་—175—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ ་གྱི་གསུང་སྐོར།ལ་བརྟེན་ནས། འདི་ལྟར་ཆོས་ཐམས་ཅད་མི་ཤེས་པ་དང་བྲལ་བ་ཞེས་བྱ་བའི་ཏིང་ངེ་འཛིན་དང་། ཆོས་ཐམས་ཅད་འགྱུར་བ་མེད་པར་མཐོང་བ་ཞེས་བྱ་བའི་ཏིང་ངེ་འཛིན་དང་། ཆོས་ཐམས་ཅད་སྣང་བར་བྱེད་པ་ཞེས་བྱ་བའི་ཏིང་ངེ་འཛིན་དང་། ཆོས་ཐམས་ཅད་མུན་པ་དང་བྲལ་བ་ཞེས་བྱ་བའི་ཏིང་ངེ་འཛིན་དང་། མེ་ཏོག་བཀྲམ་པ་ཞེས་བྱ་བའི་ཏིང་ངེ་འཛིན་དང་། པད་མ་བཀོད་པ་ཞེས་བྱ་བའི་ཏིང་ངེ་འཛིན་དང་། ལེ་ལོ་ཐམས་ཅད་བྲལ་བ་ཞེས་བྱ་བའི་ཏིང་ངེ་འཛིན་དང་། རི་རབ་འདྲ་བ་ཞེས་བྱ་བའི་ཏིང་ངེ་འཛིན་དང་། བདུད་ཀྱི་དཀྱིལ་འཁོར་རྣམ་པར་འཇོམས་པ་ཞེས་བྱ་བའི་ཏིང་ངེ་འཛིན་དང་། འཇིག་རྟེན་གསུམ་ལ་མངོན་པར་མ་ཞེན་པ་ཞེས་བྱ་བའི་ཏིང་ངེ་འཛིན་དང་། དེ་བཞིན་གཤེགས་པ་མཐོང་བ་ཞེས་བྱ་བའི་ཏིང་ངེ་འཛིན་དང་། ཆོས་ཐམས་ཅད་རོ་གཅིག་པ་ཞེས་བྱ་བའི་ཏིང་ངེ་འཛིན་གྱི་སྒོ་དུ་མ་ལ་སྙོམས་པར་འཇུག་ཚུལ་དང་། སྤྱན་ལྔ་དང་མངོན་པར་ཤེས་པ་དྲུག་དང་། སྟོབས་བཅུ་དང་མི་འཇིགས་པ་བཞི་དང་། སོ་སོ་ཡང་དག་པར་རིག་པ་བཞི་ལ་སོགས་ཡོན་ཏན་བརྒྱ་ཕྲག་དུ་མ་མངའ་ཚུལ་རྣམས་ནི། བདག་ལྟ་བུའི་བློ་དམན་པའི་ཡུལ་ལ་འདས་པའི་ཕྱིར། བརྗོད་པར་མི་སྤོབས་ཤིང་། ཞིང་ཁམས་གཟིགས་ཚུལ་དང་། མངོན་པར་ཤེས་པ་མངའ་ཚུལ་གསུངས་པ་གཅིག་གཉིས་གཅིག་བརྗོད་ན།དེ་ཡང་འདི་ལྟར་ཐོས་ཏེ། བཤད་ཉན་མཛད་པའི་དུས་ནའང་། རྨི་ལམ་དུ་དག་པའི་ཞིང་ཁམས་གང་འདོད་པ་ལྟ་བ་དང་། དེ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་གྲངསམེད་པ་ལ་ཆོས་ཉན་ནུས་པར་ཞིག་ཡོད་ཅེས་མཁན་བྱང་རྩེ་བ་ལ་གསུངས་ཅེས་ཐོས་སོ། །ཆོས་གསུངས་པའི་ཚེ་ན་ཡང་ལུང་—176—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།འདྲེན་ལ་སོགས་པའི་ཚིག་ནམ་ཐོགས་དུས་སྤྱན་ནམ་མཁའ་ལ་ཆེར་མཛད་པས་ཤར་རེ་གསུངས་ནས་ཡོང་བ་འདུག་པས་ཡིད་དམ་གྱི་ལྷས་ཤོད་པ་ཡིན་ངེས་པར་འོདུག་སྙམ་པའི་ངེས་ཤེས་ཆེན་པོ་བྱུང་ཞིང་། ཐམས་ཅད་ཀྱི་མཐུན་སྣང་དུ་གྲུབ་བ། །སྔར་སྔ་མོའི་དུས་སུ་སྟོན་པ་ཟླ་བཟང་ཀྱིས་ས་སྐྱར་དོན་གཅིག་ལ་ཕྱིན་དུས་མཁན་བྱང་རྩེ་བ་བསྙུངས་ནས་ད་རེས་རང་སྐུ་གཤེགས་པ་འདྲ་ཟེར་ཡིན་འདུག་པ་ཐོས་ནས་སྟོན་པས་ཚུར་དངུལ་ཆུར་སླེབས་དུས་དྲུང་དུ་ཞུས་པས། དེ་ཉིན་ཐུགས་ཁྲལ་་པོ་མཛད་ཡིན་འདུག་ཟེར། སང་ཚ་བའི་དུས་སུ། མདང་ངས་རྨི་ལམ་ཅིག་བཟུང་ནས་མཁན་བྱང་རྩེ་བ་ལ་བྱིན་བརླབས་དང་དབང་བསྐུར་ཡང་བྱ། རྟེན་འབྲེལ་བརྟགས་པས་ད་རེས་མི་ལྟོ་བའི་རིགས་སུ་འདུག་གི་གསུངས་ཟེར། དུས་ཕྱིས་བསྙུང་བའི་དུས་སུ་རྨི་ལམ་དུ་ཕྱིན་པའི་ཞིང་ཁམས་དེ་རྣམས་ཀྱི་བཀོད་པ་ཇི་ལྟར་མཐོང་བ་བཞིན་ཡི་གེར་བཀོད་པ་ཅིག་བྱེད་བསམ་པ་ཡིན་ནའང་མཚམས་ཀྱིས་དུས་དགེ་སྦྱོར་རེས་སེམས་བྲིད་ནས་མ་གྲུབ། མཚམས་གྲོལ་ནས་ཆོས་ཉན་རྣམས་ཀྱི་འདོད་པ་སྐོང་སྐོང་ནས་བྲེལ་དྲགས་པས་ལག་ལེན་ལ་མ་ཐེབས་གཞན་གྱི་བསྐུལ་མཁན་ཡང་མ་བྱུང་བས་ལན་གསུངས་ཟེར། མངོན་པར་ཤེས་པ་གསུངས་པའི་ཚུལ་ནི། མཁན་བྱང་རྩེ་བ་ལ་ངའི་འདི་བདེན་ཏེ་ཉམས་པའི་རྣམ་རྟོག་ཅིག་བྱུང་བ། ཆོས་གསུངས་པའི་འཕྲོས་ལ་མི་ལ་ལའི་རྣམ་རྟོག་ལ་ངའི་འདི་ཁོ་ན་བདེན་སྙམ་པས་འདུག་ཏེ། དེ་ཡང་བག་མིན་གསུང་བས་འཇིགས་ཆུམ་པ་ཅི་བྱུང་གསུང་། སློབ་དཔོན་སེང་གེ་དར་ལ་སྐུ་འགག་གཅིག་གནང་བ་མཐོང་བས་སློབ་དཔོན་བདེ་བཟང་གི་རྟོག་པ་ལ་ཡང་སྐུ་འགག་ཅིག་གནང་ན་སྙམ་པ་བྱུང་—177—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།བས། ཁོང་གི་གནས་ཁང་སླེབ་པ་དང་། སྐུ་འགག་ཅིག་སྐྱེལ་མི་བཏང་བས། ངོ་ཚ་བ་ལ་ཚུགས་པ་མ་བྱུང་ཟེར། ལོ་ཙཱ་བ་ནམ་བཟང་གིས་ཤིང་ཐོག་ཅིག་འབུལ་བ་མཐོང་བས་ཤིང་ཐོག་ལ་བྲོ་བ་ཅི་འདྲས་ཡོད་བསམ་པ་བྱུང་བས། བྲོ་བ་ཅི་འདྲ་བདོག་གམ་ལེགས་པོ་གདའོ་གསུངས་ནས། ཁོང་གིས་མདུན་དུ་སྐུར་བྱུང་བས་ཁོང་ལ་ཁ་སྐྱེངས་པོ་བྱུང་ཟེར། མཁན་པོ་ཟང་ཕུག་པའི་རྟོག་པ་ལ། གཟིམ་མལ་ན་གཡི་དཀར་གྱི་གདན་ཅིག་འདུག་པ་མཐོང་བ་དང་། འདི་ང་ལ་ཡོད་ན་བླ་བྲེ་བྱེད་པ་ཡིན་ཏེ་སྙམ་པ་བྱུང་བ་དང་། གདན་དེ་གནང་ནས་ཉིད་ཅག་རང་རེ་ལ་གང་དགའ་བ་མཛོད་ཟེར་ནས་བྱུང་ཟེར། གཞན་ཡང་དངུལ་ཆུ་བ་ལ་དམག་ཡོང་བའི་དུས་མངོན་པར་ཤེས་པ་གསུངས་པ་དང་། གསེར་ཡིག་པ་བྱུང་བའི་རེས་མངོན་ཤེས་གསུངས་པ་དང་། བླ་མ་ཐུབ་པ་ལ་མངོན་ཤེས་གསུངས་པ་དང་། ཉེ་གནས་སྟོན་པ་ལ་མངོན་ཤེས་ལན་མང་པོར་གསུངས་པ་དང་། སློབ་དཔོན་ཡོན་ཏན་འོད་ལ་གསུངས་པ་དང་། ཇོ་ནང་པའི་དགེ་སློང་བློ་གྲོས་བཟང་པོ་ལ་མངོན་ཤེས་གསུངས་པ་དང་། དཔལ་ལྡན་བཟང་པོ་ཡུལ་དུ་འགྲོ་བ་ལ་མངོན་ཤེས་གསུངས་པ་དང་། བདག་རང་གི་ཡང་སེམསཀྱི་རྣམ་རྟོག་མཁྱེན་ནས་གསུངས་པ་ལ་སོགས་པའི་རྣམ་གྲངས་སུ་དུ་མ་ཞིག་ཐོས་ཏེ་ཡི་གེ་མང་དོགས་ནས་འཇིགས་ནས་མ་བྲིས་སོ། །གཟུང་འཛིན་ཞི་བདེ་བརླབས་ཀྱིས་བསྐྱོད་མི་ནུས། །ཏིང་འཛིན་བང་རིམ་མངོན་ཤེས་དྲུག་གིས་མཛེས། །སེམས་དཔའ་ཁྱོད་ཀྱི་བསམ་གཏན་ཕར་ཕྱིན་ཏེ། །རིན་ཆེན་བཞི་ལས་གྲུབ་པའི་ལྷུན་པོ་འདྲ། །—178—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ཤེས་རབ་ཀྱི་ཕ་རོལ་ཏུ་ཕྱིན་པའི་ཕྱག་ལེན་སྟོན་པ་ནི།ཤེས་རབ་མེད་ན་ཕ་རོལ་ཕྱིན་ལྔ་ཡིས། །རྫོགས་པའི་བྱང་ཆུབ་ཐོབ་པར་མི་ནུས་པས། །ཐབས་དང་ལྡན་ཞིང་འཁོར་གསུམ་མི་རྟོག་པའི། །ཤེས་རབ་སྒོམ་པ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ། དེ་ཡང་འདི་ལྟར་སེམས་དཔའ་ཆེན་པོ་འདིས་ནི་ཐོས་བསམ་གྱིས་ཤེས་རབ་ཀུན་རྫོབ་བདེན་པའི་གནས་ལུགས་ཐམས་ཅད་གཏན་ལ་ཕེབས་པས་ཇི་སྙེད་པ་མཁྱེན་པའི་ཤེས་རབ་ཆེན་པོ་དང་ལྡན་ཞིང་། རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད། དམིགས་པ་མེད་པའི་སྙིང་རྗེ་ཆེན་པོའི་ངོ་བོར་གྱུར་པའི་མི་འགྱུར་བའི་བདེ་བ་ཆེན་པོ་གཉིས་ཟུང་འཇུག་ཏུ་བསྒོམས་པ་ལ་བརྟེན་ནས། དོན་དམ་བདེན་པ་ཆོས་ཀྱི་སྐུ་མངོན་སུམ་དུ་རྟོགས་པའི་ཇི་ལྟ་བ་མཁྱེན་པའི་ཤེས་རབ་ཆེན་པོ་དང་ལྡན་པས། ཆོས་ཐམས་ཅད་སྐྱེ་མཆེད་པའམ་རང་བཞིན་མེད་པར་རྟོགས་པའི་མཁྱེན་གཉིས་ཀྱི་འོད་ཟེར་ཆེན་པོས། མི་ཤེས་པའི་མུན་པ་ཐམས་ཅད་བཅོམ་ནས གདུལ་བྱའི་ཕན་བདེའི་ལོ་ཏོག་སྨིན་པར་མཛད་ནས་ཤེས་རབ་ཀྱི་ཕ་རོལ་ཏུ་ཕྱིན་པའི་སྣང་བས་ཕྱོགས་ཐམས་ཅད་ཁྱབ་པར་མཛད་ཅིང་། འདི་ལྟར་ཡང་གསུང་ངོ་། ཁྲེས་རབ་སྟོང་པ་ཉིད་ཀྱི་རྩི་ཡིས་མ་ཟིན་ན་ཐབས་ཀྱིས་ཆུ་ཀུན་ལ་ཇི་ཙམ་འབད་ཅིང་—179—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།སྙིང་རྗེ་ཀུན་ཇི་ལྟར་ཆེ་ཡང་འཁོར་བ་ལས་མ་འདས། འཁོར་བ་ལས་མ་འདས་བྱས་ནས་བཞག་པས་ཡང་མི་ཡོང་། ཐབས་ཀྱིས་ཆ་ཡིན་པས་མེད་ཐབས་མེད།བརྩེ་བ་སྙིང་རྗེ་ཆེན་པོ་དང་བྲལ་ན། ཤེས་རབ་ཀྱིས་བདག་མེད་པའི་དོན་མངོན་སུམ་དུ་རྟོགས། ལྟ་བ་ཀུན་ཇི་ལྟར་མཐོ་ཡང་ཉན་རང་གི་ལམ་ལས་མ་འདས།དཔེར་ན་བྱ་ནམ་མཁའ་ལ་འགྲོ་བ་ལ་གཤོག་པ་གཡས་ཀྱང་དགོས་ཏེ་གཡོན་ཀྱང་དགོས་པ་ལྟར། ཐབས་ཤེས་རབ་ཟུང་དུ་མ་འབྲེལ་ན་གང་རུང་ཅིག་གིས་སངས་རྒྱས་ཐོབ་པར་མི་ནུས་ཏེ། བྲམ་ཟེ་ཆེན་པོ་ས་ར་ཧའི་ཞལ་ནས།སྙིང་རྗེ་དང་བྲལ་སྟོང་པ་ཉིད་ཞུགས་གང་། །དེས་ནི་ལམ་མཆོག་རྙེད་པ་མ་ཡིན་ཏེ། །འོན་ཏེ་སྙིང་རྗེ་འབའ་ཞིག་སྒོམ་བྱེད་ནའང་། །འཁོར་བ་འདི་གནས་ཐར་པ་ཐོབ་མི་འགྱུར། །གང་ཡང་གཉིས་པོ་སྦྱོར་བར་ནུས་པ་དེ། །འཁོར་བར་མི་གནས་མྱ་ངན་འདའ་མི་གནས། །ཞེས་གསུངས་པ་ཡིན་གསུངས། ་དེ་ལྟར་ཐབས་ཀྱི་ཆ་ལ་འབད་གྱུར་ཀྱང་། །གནས་ལུགས་རྟོགས་པའི་ཤེས་རབ་མི་ལྡན་ན། །རྫོགས་པའི་སངས་རྒྱས་ཐོབ་པར་མི་འགྱུར་བས། །བདེན་གཉིས་གནས་ལུགས་འདི་ལྟར་སྒོམ་པར་བྱ།—180—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།རང་བཞིན་མེད་པ་ཀུན་རྫོབ་རང་བཞིན་ཡིན། །མཐའ་ལས་འདས་ཕྱིར་ནམ་མཁའི་མཐའ་དང་མཉམ། །རྐྱེན་ལས་སྐྱེས་ཕྱིར་སྐྱེ་བ་མེད་པ་སྟེ། །རྟེན་འབྲེལ་ཡིན་ཕྱིར་རང་གི་ངོ་བོས་སྟོང། །དམ་པའི་དོན་ནི་སྤྲོས་པའི་མཐའ་དང་བྲལ། །སྨྲ་བསམ་བརྗོད་མེད་འཕགས་པའི་ཡེ་ཤེས་ཀྱིས། །འགའ་ཡང་མཐོང་མེད་ཚུལ་གྱིས་མཐོང་བ་ཡིན། །དེ་ལྟར་ཆོས་ཉིད་སྤྲོས་དང་བྲལ་བ་ལས། །མཉམ་བཞག་མི་གནས་ཚུལ་གྱིས་གནས་བྱས་ནས། །རྗེས་ཐོབ་ཆོས་ཀུན་སྒྱུ་འདྲར་ཤེས་པ་ཡིས །ཡེ་ཤེས་ཚོགས་ནི་རབ་ཏུ་རྫོགས་པར་འགྱུར། །ཞེས་ཀྱང་གསུང་ངོ་། །མཁྱེན་བརྩེའི་བསིལ་ཟེར་རབ་ཏུ་འཕྲོས་པ་ཡིས། །མ་རིག་མུན་པའི་ཚོགས་ཀུན་ལེགས་བཅོམ་ནས། །གདུལ་བྱ་ཀུན་དའི་ཚལ་རབ་རྒྱས་མཛད་དེ། །རང་བྱུང་ཡེ་ཤེས་ཟེ་འབྲུ་གསལ་བར་བྱ། །—181—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།མཁྱེན་གཉིས་ལྡན་པའི་སེམས་དཔའ་ཁྱེད་ཉིད་ཀྱི། །དྲི་མེད་ཟླ་བའི་དཀྱིལ་འཁོར་ཤར་བ་འདྲ། །དེ་ལྟ་བས་ན། ཕ་རོལ་དུ་ཕྱིན་པ་དྲུག་བསྒོམས་པའི་ཕན་ཡོན་བསྔགས་པ་ལ་སྦྱར་བར་བྱ་ཞིང་། །རྒྱལ་སྲས་རིན་པོ་ཚེའི་རྣམ་པར་ཐར་པ་གཞན་ལ་ཕན་པའི་འོད་ཟེར་ལས།ཕ་རོལ་ཏུ་ཕྱིན་པ་དྲུག་གི་ལེའུ་སྟེ་དྲུག་པའོ།། །།

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།མདོ་ནས་གསུངས་པའི་ཆོས་བཞི་ལ་བསླབ་པ་ལས་དང་པོ་རང་གི་འཁྲུལ་པ་ལ་བརྟག་པའི་ཕྱག་ལེན་སྟོན་པ་ནི།རང་གི་ཞབྲུལ་བ་རང་གི་མ་བརྟག་ན། །ཆོས་པའི་གཟུགས་ཀྱིས་ཆོས་མིན་བྱེད་སྲིད་པས། །དེ་ཕྱིར་རྒྱུན་དུ་རང་གི་འཁྲུལ་བ་ལ། །བརྟགས་ནས་སྤོང་བ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ། དེ་ཡང་རང་གི་འཁྲུལ་པ་ལ་བརྟག་པའི་ཚུལ་ནི་འདི་ལྟར་གསུངས་ཏེ། རང་ལ་རང་གི་གྲོས་འདི་འདེབས་སོ་ཀེམཁས་པ་དང་བཙུན་པ་དང་བཟང་བའི་ཡོན་ཏན་གང་ཡང་མེད་བཞིན་དུ། རང་བཟང་པོར་རེ་བའི་རློམ་སྟངས་ཅན། །རང་སྐྱོན་རི་རབ་ཙམ་ཡང་མི་མཐོང་ཞིང་།།གཞན་སྐྱོན་རྡུལ་ཕྲན་ཙམ་ལའང་རྟོག །རང་དོན་ཞེ་ལ་བཞག་ནས་གཞན་དོན་བྱེད་པར་སྨྲ། །ཆོས་པར་རྫུས་ནས་ཚེ་འདིའི་ཆེ་ཐབས་འབའ་ཞིག་སྒྲུབ་པ་ཁྱོད་ཀྱིས་སྣང་ཡང་རང་གི་སྤྱོད་པ་ལ་མ་བརྟག་པར་རང་གིས་རང་བསླུས་སྔར་ཡང་སྡུག་བསྔལ་མང་པོ་མྱོང་ཞིང་། ད་དུང་འཁོར་བ་དང་ངན་སོང་གི་སྡུག་བསྔལ་ལས་གྲོལ་བའི་གདེང་མེད་པ་འདི་ཁྱོད་རང་གིས་ཉེས་པ་ཡིན་ཞིང་། ད་ཡང་གཏན་གྱི་བདེ་བ་ཐོབ་པར་འདོད་ན་དབེན་པའི་གནས་སུ་སྡོད་ལ་བློ་བླ་མ་དང་དཀོན་མཆོག་ཁོ་ན་ལ་གཏོད། འཇིག་རྟེན་གྱི་ཆོས་བརྒྱད་སྤོངས་ལ་ཆོས་བརྒྱད་—183—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ཅན་གྱི་མི་དང་མ་འགྲོགས། རང་འདོད་འཁྲི་བ་ཆོད་ལ་གཞན་དོན་གྱི་གོ་ཆ་སྐྱེ།ང་རྒྱལ་དང་ཁོང་ཡུས་སྤོངས་ལ་དམན་ཆ་ཟུང་། སྐྱེས་བུ་དམ་པ་རྣམས་ཀྱིས་མཛད་སྤྱོད་བསམས་ལ་དཀའ་ཐུབ་ཀྱི་དྲན་སྐྱེད་ཅེས་སོགས་གསུང་ངོ་། །བྱང་སེམས་ཀྱི་ཉེས་པ་མི་གླེང་བའི་ཕྱག་ལེན་སྟོན་པ་ནི།ཉོན་མོངས་དབང་གིས་རྒྱལ་སྲས་གཞན་དག་གི །ཉེས་པ་གླེང་ན་བདག་ཉིད་ཉམས་འགྱུར་བས། །ཐེག་པ་ཆེ་ལ་ཞུགས་པའི་གང་ཟག་གི །ཉེས་པ་མི་སྨྲ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ། དེ་ཡང་སེམས་དཔའ་ཆེན་པོ་འདི་ནི། ཆོས་ཀྱི་གསུང་གླེང་དང་གཞན་ལ་ཕན་པའི་གསུངས་ཙམ་ལ་རྟོགས་པ། དོན་མེད་ཀྱི་སྨྲ་བརྗོད་མི་གསུང་ཞིང་། ཁྱད་པར་དུ་གཞན་གྱི་ཉེས་པ་གླེང་བ་གཏན་ནས་མི་སྲིད་ཅིང་འགའ་ཞིག་གིས་ངེད་ཀྱི་བླ་མ་བཟང་། ཁྱེད་ཀྱི་བླ་མ་མི་བཟང་ཟེར་བ་ལ། ཆོས་ཟབ་མི་ཟབ་དང་། ལྟ་བ་ལོག་མ་ལོག་སོགས་གཞན་གྱི་ཉེས་པ་གླེང་བ་གསན་ན། དམིགས་སུ་བཀར་ནས་མི་གསུང་ཀྱང་། ཆོས་གསུང་བའི་དུས་སུ། སྤྱིར་ལོང་གཏམ་ལ་སྙིང་པོ་མེད། མི་དགེ་བ་འཕེལ་དོགས་སུ་གཞན་ལ་སྨད་པས་རང་མི་མཐོ་བའི་སྟེང་དུ། ཉེས་པ་འཕོག ཆགས་སྡང་འཕེལ། ཁྱད་པར་ཆོས་དང་གང་ཟག་ལ་སྡེ་རིགས་སུ་ཕྱེ་ནས་སྨོད་པ་འདི་རང་འཇིགས་གསུང་།—184—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།སྨྲ་བ་མང་པོས་མི་དགེ་སྐྱེ་སྲིད་ཅིང་། །དེ་མ་སྐྱེད་ཀྱང་དོན་མེད་དུ་འདའ་བས། །རང་ས་གཞན་ལ་ཕན་ངེས་མ་རྟོགས་པ། །སྨྲ་བརྗོད་སྤོང་བ་བརྩོན་འགྲུས་གྲོགས་སུ་གཅེས། །གསུངས་ས། །སྦྱིན་བདག་གི་ཁྱིམ་ལ་ཆགས་པ་སྤོང་བའི་ཕྱག་ལེན་སྟོན་པ་ནི།རྙེད་བཀུར་དབང་གིས་ཕན་ཚུན་རྩོད་འགྱུར་ཞིང་། །ཐོས་བསམ་སྒོམ་པའི་བྱ་བ་ཉམས་འགྱུར་བས། །མཛའ་བཤེས་ཁྱིམ་དང་སྦྱིན་བདག་ཁྱིམ་རྣམས་ལ། །ཆགས་པ་སྤོང་བ་རྒྱལ་སྲས་ལག་ལེན་ཡིན། །ཞེས་གསུངས་པས་ལྟར་ཕྱག་ལེན་ལ་བཏབ་ཏེ། དེ་ཡང་འདི་ལྟར་ཐོས་སོ། །འཇམ་དཔལ་དབྱངས་དོན་ཡོད་རྒྱལ་མཚན་པ་སྐུ་མཆེད་ཀྱི་ཡུམ་བསྙུང་བའི་དུས།སེམས་དཔའ་ཆེན་པོ་དངུལ་ཆུ་ནས་གདན་དྲངས་ཏེ། ཚེ་དབང་དང་གཏོང་ལེན་གྱི་དམིགས་པ་མཛད་པས་རེ་ཞིག་ནད་ལས་གྲོལ་བར་མཛད་ཅིང་། མ་གཅིག་པའི་དགོངས་པ་ལ། ཟླ་བ་ཅིག་བཞུགས་པའི་ཞུ་བ་བྱེད་དགོས་བསམ་ནས། དབང་གི་འབུལ་བ་ཡང་མ་བྱས་པར་ནང་ཕྱོགས་སྤོས་ཕོར་ཁྱེར་ནས་གདན་འདྲེན་དུ་ཕྱིན་ཙ་ན། ཐོ་རངས་ཁ་གསང་ནས་དངུལ་ཆུ་བཞུད་འདུག་ཅེས་གྲག་གོ །ལན་—185—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ཅིག་དར་སྡིངས་པའི་མ་གཅིག་ཡུམ་སྲས་གསུམ་གཡོག་མོ་དང་བཅས་པ་མཇལ་དུ་བྱུང་བས། ཉེ་གནས་ཀྱི་སྲས་མོ་ཡིན་པ་ངོ་མ་ཤེས་པར། གཡོག་མོ་དང་སྲས་མོ་མཉམ་པོར་ཟ་མ་ངན་ངོན་ལས་མ་དྲངས་པས། འདིས་སྲས་མོ་ངོ་མ་ཤེས་པར་འདུག ཀོ་ལོང་ཡོང་ལས་ཆེ་བརྡའ་ཅིག་བཏང་ན་སྙམ་པ་ཤ་ཤར་ནས། ག་རེ་གང་བྱུང་ལ་ཐོང་ཞོག་སྙིང་པོ་མེད་བསམ་ནས་བཞག་གསུང་། སྐབས་ཅིག་ཏུ་རང་རེས་གཞན་གྱི་དད་རྫས་དང་འབུལ་བའི་རིགས་ཡེ་མི་ལེན་པ་ཡུན་རིང་པོ་བྱས་ཀྱང་།དེའི་རྗེས་ལ་འབུལ་བ་ཆེར་བྱེད་པ་ལ་གདབ་ལན་ཆུང་ངུ་གཏེར། འབུལ་བ་ཆུང་ངུ་བྱེད་པ་གདབ་ལན་ཅུང་དྲག་ཏུ་སྟེར་བས་ཀྱང་ཡུན་རིང་རབ་ཅིག་བྱས། ད་ལྟ་ནི་ཏིག་ཏིག་མེད། གང་བྱུང་ལ་བཞག་གསུང་། ཡར་ལུང་པའི་བསྐོར་རབ་ཀུན་གྱིས་འབུལ་བ་ཆེན་པོ་རིམ་པ་མང་པོ་བྱས་ཏེ། རང་རེས་གདབ་ལན་ཇ་སུན་ཅིག་ཀྱང་བླུད་པ་མེད་གསུང་།རྩུབ་མོའི་ཚིག་སྤོང་བའི་ཕྱག་ལེན་སྟོན་པ་ནི།རྩུབ་མོའི་ཚིག་གིས་གཞན་སེམས་འཁྲུག་འགྱུར་ཞིང་། །རྒྱལ་བའི་སྲས་ཀྱི་སྤྱོད་ཚུལ་ཉམས་འགྱུར་བས། །དེ་ཕྱིར་གཞན་གྱི་ཡིད་དུ་མི་འོང་བའི། །ཚིག་རྩུབ་སྤོང་བ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་ཏེ། དེ་ཡང་འདི་ལྟར་སེམས་དཔའ་ཆེན་—186—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།པོའི་གསུང་ན་རེ། འོ་སྐོལ་གྱི་སུ་ལའང་ཚིག་ངན་སྨྲ་མི་ནུས་གསུང་ཞིང་། ཇི་འདྲ་ཅིག་ལ་ཡང་། བླ་མའམ་སློབ་དཔོན་ནམ་དགེ་བཤེས་དབོན་པོའི་སྟོན་པའམ།དཔོན་ལ་སོགས་པའི་ཞེ་ས་མ་བཅུག་པར་མིང་ནས་འབོད་པ་མི་སྲིད་ཅིང་། དུས་གཏན་དུ་འགྲོགས་པའི་ཉེ་གནས་ལའང་། སྟོན་པ་ཟླ་བཟང་གསུང་བ་མ་གཏོགས་མིང་རྐྱང་པ་ནས་འབོད་པའི་སྲོལ་མེད་དོ། །ཉོན་མོངས་པ་སྤོང་ཚུལ་གྱི་ཕྱག་ལེན་སྟོན་པ་ནི།ཉོན་མོངས་གོམས་ན་གཉེན་པོས་བཟློག་དཀའ་བས། །དྲན་ཤེས་སྐྱེས་བུས་གཉེན་པོའི་མཚན་བཟུང་ནས། །ཆགས་སོགས་ཉོན་མོངས་དང་པོར་སྐྱེས་མ་ཐག །འབུར་འཇོམས་བྱེད་པ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་བཏབ་སྟེ། དེ་ཡང་འདི་ལྟ་ཐོས་སོ། ། ཐེངས་གཅིག་རྒུན་འབྲུམ། ཆང་ལ་ཀ་ར་དཀར་པོ་བཏབ་པ་ཅིག་དྲངས་པས། དེ་རེས་གསོལ་ནས། རྟིང་ལ་དྲངས་པས་ཧ་ཅང་ཡང་རོ་ཞིམ་དྲགས་འདུག་པས། ཧ་ཅང་རོ་ཞིམ་པ་དང་དང་མངར་བའི་སྲེད་པས་མཐུང་ན་ཡང་ཉེས་པར་འགྱུར་བ་ཡིན་གསུངས་ནས་མི་གསོལ་བར་འདུག་ཟེར་རོ། །འཁྲུལ་དང་སྐྱོན་བརྗོད་ཞེན་ཆགས་རྩུབ་ཚིག་དང་། །ཉོན་མོངས་མུན་པའི་ཚོགས་ཀུན་ལེགས་བཅོམ་ནས། །—187—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ཡང་དག་ཐར་ལམ་ལེགས་པར་གསལ་བར་མཛད། །བསྟན་པའི་སྒྲོན་མེ་ཁྱོད་ལ་ཕྱག་འཚལ་ལོ། །དྲན་ཤེས་བཞིན་དང་ལྡན་པའི་སྒོ་ནས་གཞན་དོན་སྒྲུབ་པའི་ཕྱག་ལེན་སྟན་པ་ནི།མདོར་ན་གང་དུ་སྤྱོད་ལམ་ཅི་བྱེད་ཀྱང་། །རང་གི་སེམས་ཀྱི་གནས་སྐབས་ཅི་འདྲ་ཞེས། །རྒྱུན་དུ་དྲན་དང་ཤེས་བཞིན་ལྡན་པ་ཡིས། །གཞན་དོན་སྒྲུབ་པ་རྒྱལ་སྲས་ལག་ལེན་ཡིན། །ཞེས་གསུངས་པ་ལྟར་ཕྱག་ལེན་ལ་བཏབ་སྟེ། ཆེད་པར་དང་པོར་མདོ་རྒྱུད་ནས་ཇི་ལྟར་བཤད་པ་བཞིན་སྐྱེས་བུ་དམ་པའི་མཚན་ཉིད་ཚང་བས་གཞན་དོན་སྒྲུབ་ཚུལ་སྟོན་པ་ནི། བདག་བྱང་ཆུབ་ལ་ནན་ཏན་བྱེད་པས་གཞན་ཡང་བྱེད་དུ་འཇུག་པས་ཏེ། དེ་བས་དགེ་བའི་བཤེས་གཉེན་ཞེས་བྱའོ། །ཞེས་པས། མགོན་པོ་བྱམས་པཐག།བཤེས་གཉེན་དམ་པ་དུལ་ཞིང་ཉེར་ཞི་བ། །ཡོན་ཏན་ལྷག་པ་བརྩོན་བཅས་ལུང་གི་ཕྱུག །དེ་ཉིད་རབ་ཏུ་རྟོགས་པས་སྨྲ་མཁས་ལྡན། །བརྩེ་བའི་བདག་ཉིད་སྐྱོ་ངལ་སྤངས་པ་བསྟེན་ཅེས་དང་།—188—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།བྱང་ཆུབ་སེམས་དཔའ་ཐོས་མང་དང་། །བདེན་མཐོང་སྨྲ་མཁས་བརྩེ་བ་ཅན། །སྐྱོན་མེད་སྐྱེས་བུ་དམ་པ་ནི། །ཆེན་པོ་ཡིན་པར་ཤེས་པར་བྱ། །ཞེས་དང་།བརྩེ་དང་སྙན་པར་སྨྲ་བ་དང་། །བསྟན་པ་ཉིད་དང་ལག་བསྐྱང་དང་། །དགོངས་པ་ཟབ་མོ་ངེས་འགྲེལ་བ། །འདི་དག་བློ་ལྡན་རྣམས་ཀྱི་བརྟགས། །ཞེས་པ་དང་། རྡོ་རྗེ་འཆང་གི་དབང་ལེར། དང་པོར་ཡང་དག་བསྟེན་བྱ་བླ་མ་དག་ཀྱང་དམ་ཚིག་ལྡན་ཞིང་རྡོ་རྗེ་ཐེག་པར་ལྷག་པར་གནས། །དེ་ཉིད་བསྒོམས་ཤིང་མ་ཆགས་དྲི་མ་དག་དང་རྣམ་པར་བྲལ་ཞིང་བཟོད་པའི་ངང་ཚུལ་ལམ་ལ་ཞུགས། །སློབ་མ་རྣམས་ལ་ལམ་ནི་སྦྱིན་བྱེད་དམྱལ་བའི་འཇིགས་པ་འཕྲོག་ཅིང་དེ་ཉིད་ལས་ནི་ཚངས་སྤྱོད་ལྡན། །བདུད་རྣམས་ལ་ནི་རྡོ་རྗེ་དབྱུག་པ་དེ་ཡང་འཛིན་མའི་གཞི་ལ་རྡོ་རྗེ་སེམས་དཔའ་རབ་གྲགས་པའོ། །ཞེས་སོགས་ཀྱི་དོན་ཐམས་ཅད་གོང་དུ་བརྗོད་ཟིན་ཅིང་། དེས་ན་སྐྱེས་བུ་དམ་པའི་མཚན་ཉིད་ཐམས་ཅད་ཚང་བས། རིམ་གྲོ་དང་བཀུར་སྟི་དང་། མཆོད་པ་བྱས་ཤིང་བསྟེན་པར་བྱས་པ་རྣམས་ཀྱིས་འདི་ཕྱི་ཐམས་ཅད་ཀྱི་དོན་གྲུབ་པ་ཡིན་ནོ། །དད་མོས་ཀྱིས་ཆུ་གཙང་གིས་གང་བའི་གདུལ་བྱའི་སྣོད་དུ་སྐུ་གཉིས་ཀྱིས་གཟུགས་བརྙན་གསལ་བར་མཛད་པས་གཞན་དོན་བསྒྲུབ་ཚུལ་སྟོན་པ་ནི།—189—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ཇི་ལྟར་བེེ་ཌཱུར་ས་གཞི་གཙང་མ་ལ །ལྷ་དབང་ལུས་ཀྱི་གཟུགས་བརྙན་ཤར་བ་ལྟར། །དེ་བཞིན་འགྲོ་སེམས་ས་གཞི་གཙང་མ་ལ། །ཐུབ་པའི་དབང་པོ་སྐུ་ཡི་གཟུགས་བརྙན་ཤར། །ཞེས་གསུངས་པ་ལྟར། མཁན་ཆེན་བྱང་ཆུབ་རྩེ་མོའི་གསུང་ན་རེ། ངས་སྐབས་འགའ་རེར་སྤྱན་རས་གཟིགས་སུ་མཐོང་ཡིན་ཡོད་གསུངས་ཟེར། ད་ཡོད་པའི་རྟགས་སུ་ཁོང་གི་བླ་མའི་མོས་གུས་དེ་འདྲ་བ་གཞན་ལ་ཡོད་པར་མི་འདུགཁོང་མངའ་རིས་ན་བཞུགས་པའི་དུས་ཞུ་ཡིག་གི་ལན་གསུང་ཡིག་དང་ན་བཟའ་ཅིག་བསྐུར་བས་རྒྱང་གྲགས་ཙམ་གྱིས་ནས་ཁོང་རང་གི་དབུ་མཛད་པའི་དགེ་འདུན་ཐམས་ཅད་ཀྱིས་སྣམ་སྦྱར་གསོལ། རོལ་ཆ་ཁྱེར་ནས་བསུ་བ་མཛད་ཕྱག་མང་པོ་ཕུལ་བྱས་ཟེར། བསྙུང་གཞི་ཡོད་པ་ལ་ཕན་པར་འདུག་གསུངས་ནས་གསང་ཆབ་གསོལ་བ་དང་། བཤེས་ཁུ་རྒྱུན་དུ་མཛད། ཆོས་གསུངས་པའི་དུས་སུ་ཆོས་རྗེ་སྤྱན་རས་གཟིགས་དབང་ཕྱུག་གི་ཞལ་ནས་གསུངས་ཏེ་ལུང་འདྲེན་ཐམས་ཅད་ཀྱང་སེམས་དཔའ་ཆེན་པོའི་གསུང་སྒྲོས་འབའ་ཞིག་ལ་མཛད་ཅིང་། བདག་གི་བྱམས་སྙིང་རྗེ་བྱང་ཆུབ་ཀྱི་སེམས་དུམ་པ་འདི་རྗེ་རིན་པོ་ཆེ་ལ་བརྟེན་ནས་བྱུང་བ་ཡིན་གསུངས་ནས་མཚན་བརྗོད་པའི་ཚེ་ཡང་ཕྱག་ཐལ་མོ་སྦྱར་ནས་སྤྱན་ཆབ་འབྱིན་ཅིང་། སེམས་དཔའ་ཆེན་པོས་ཀྱང་གཞན་ལ་མ་གནང་བའི་བླ་མེད་དང་ཡོ་གའི་དབང་བཀའ་ཅི་རིགས་དང་། སྦྱོར་བ་ཡན་ལག་དྲུག་གི་ཁྲིད་རྫོགས་པར་ཡང་མཁན་ཆེན་པ་ལ་གནང་འདུག་གོ །ཉམས་མྱོང་ཕུན་སུམ་ཚོགས་པ་ཡོད་པའི་རྟོགས་ལྡན་ཅིག་དང་ལབ་བྱུང་བས། ཁོང་ན་རེ་ངས་སྐབས་འགའ་རེར་རྗེ་རིན་པོ་—190—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ཆེའི་མགུར་ཡན་ཆད་དེ་བཅུ་གཅིག་ཞལ་དུ་མཐོང་བ་དེ་འདྲ་བྱུང་། བདེ་བར་གཤེགས་པའི་དུས་ཇོ་ནང་ན་ཡོད་པས་ཤཱཀྱ་ཐུབ་པའི་རྣམ་པ་རུ་ནམ་མཁའ་ལ་བྱོན་པ་མཐོང་ཟེར། ཡང་ཁམས་པའི་བྱ་བྲལ་བ་ཅིག་ཆོས་ཉན་འཕྲོ་ལ་གངས་ཏེ་སེ་ལ་འགྲོ་འདོད་པ་བྱུང་བའི་ནུབ་མོ་རྨི་ལམ་དུ་སེམས་དཔའ་ཆེན་པོ་བཅུ་གཅིག་ཞལ་གྱི་རྣམ་པར་བྱོན་ནས། ཁྱོད་གར་འགྲོ་བ་ཡིན། ཆོས་ཉན་འཕྲོ་འདི་ཉོན་ལ་རྒྱུག་གསུངས་པས། ཟླ་བོ་བྱུང་ཡང་འདྲེས་ཤོལ་ནས་བསྡད་ཟེར་བ་དང་། སེམས་དཔའ་ཆེན་པོ་རང་གི་གསུང་ན་རེ། ཉང་སྟོད་པ་ཡིན་པའི་བྱ་བྲལ་བ་ཅིག་གིས་འདིར་ཁྲིད་ཞུས་ནས་བསོད་སྙོམས་ལ་སོང་ནས་ལོག་བྱུང་བས། ཁོང་ན་རེ་དམར་ཁྲིད་ཞུ་དུས་ཁྱེད་ཐུགས་རྗེ་ཆེན་པོ་ཞལ་གཅིག་ཕྱག་བཞི་བར་མངོན་གསུམ་དུ་མཐོང་བ་ཅིག་བྱུང་དེའི་བྱིན་བརླབས་ཡིན་པ་འདྲ། བསོད་སྙོམས་ལ་ཕྱིན་དུས།ཁྱེད་ཐུགས་རྗེ་ཆེན་པོར་སྤྱི་གཙུག་ཏུ་བསྒོམས་ཙ་ན་ཁྱི་རྣམས་ལོག་གིས་སོང་ཟེར།དེ་ཀུན་འོ་སྐོལ་ཐུགས་རྗེ་ཆེན་པོ་དངོས་སུ་མཐོང་ཟེར་ནས་དག་སྣང་ཆེན་པོ་གདའ་གསུངས། བྱ་བྲལ་བ་ནམ་མཁའ་འོད་ཟེར་བྱ་བ་རྡོར་གླིང་ན་མཚམས་ལ་ཡོད་དུས། རྨི་ལམ་དུ། སང་རོང་གི་འཕགས་པ་ཝ་ཏི་འདི་མར་བྱོན་པར་ཡོད་ཁྱོད་མཇལ་དུ་ཨེ་འགྲོ་ཟེར་ནས་བྱུང་བས། གཉིད་སད་ནས་དེ་ཅི་ཡིན་སྙམ་ནས་ཡོད་ཙ་ན། ཡོན་བདག་གིས་སང་ཆོས་རྗེ་རྒྱལ་སྲས་པ་འདི་ན་མར་འབྱོན་པ་ཡོད་ཟེར་བའི་བརྡའ་སྐྱེལ་མི་ཅིག་བཏང་ནས་བྱུང་ཟེར་བ་དང་། ཡང་དབུས་པའི་དགེ་བཤེས་བླ་མའི་མོས་གུས་ཆེན་པོ་བྱས་པ་ཅིག་ངང་ལབ་ཞིབ་པོ་བྱུང་བས། དང་པོ་དངུལ་ཆུ་ཕྱིན་པའི་དུས་སུ་མཇལ་ཁ་མ་བྱུང་པར་སྐུག་དགོས་པ་བྱུང་བའི་ནུབ་ཅིག་རྨི་ལམ་དུ་ཆུ་ཆེན་པོ་ཅིག་ལ་མ་ཐར་བར་ལུས་འདུག་པ་ལ། མི་དཀར་པོ་—191—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ཅིག་བྱུང་ནས་ཐག་པ་སྐྱ་ནར་བ་གཅིག་བཏང་བྱུང་བ་ལ་འཆང་པས་ཕ་རིར་ཐེན་པ་རྨིས་པས་བླ་མ་འདིས་བདག་ཀྱང་འཁོར་བའི་ཆུ་བོ་ལས་སྒྲོལ་བར་འདུག་སྙམ་པ་བྱུང་ཟེར།ཡང་ནུབ་ཅིག་བླ་མ་སྤྱན་རས་གཟིགས་ཀྱི་རྣམ་པར་གཙོ་འཁོར་གསུམ་མདུན་གྱིས་ནམ་མཁར་སྤྲིན་དཀར་པོའི་གོ་བར་ནས་རྒྱང་བྱུང་བ་ལ། སྟོད་པ་ཅིག་ཤར་ཏེ་འཕྲོ་ལ་གཉིད་སད་ཟེར། དུས་ད་ནས་བཟུང་ནས་བླ་མ་ལ་སྤྱན་རས་གཟིགས་དངོས་ཀྱི་འདུ་ཤེས་སྐྱེས་ཤིང་མོས་གུས་ཐུན་མོང་མ་ཡིན་པ་ཚུད་ལས།དགེ་སྦྱོར་འཕེལ་བའི་སྐབས་ཅིག་ཏུ་བླ་མའི་སྣང་བ་དང་འབྲལ་མེད་དུ་སོང་ཚད་པ་ཅིག་ཡང་བྱུང་བ་ཡིན་ཏེ། ཕྱིས་ལོད་དུ་སོང་དྲེད་ནས་དེ་འདྲ་མི་འདུག་ཟེར།དུས་ཕྱིས་ཁོང་གིས་སེམས་ཉིད་ངལ་སོའི་ཁྲིད་ཞུས་པའི་དུས་ཉིན་ཅིག་སེམས་དེ་ཡང་རང་བཞིན་གྱིས་གནས་པས་བྱུང་ཞིང་སེམས་དཔའ་ཆེན་པོའི་ཞལ་རས་གཡོན་པའི་ལོགས་ལ་སྐུ་མདོག་ཞལ་རས་དང་མཐུན་པ་ལ་ཐུགས་རྗེ་ཆེན་པོ་ཁར་ས་པ་ནིའི་རྣམ་པ་གཙུག་ཏོར་དང་བཅས་བཞེངས་པ་ཅིག་དེའི་ཉིན་ནས་མཐོང་ཟེར། དེ་ནས་ཞག་གཅིག་གཉིས་སོང་བའི་དུས་སུ་སློབ་དཔོན་འཇམ་དཀར་བ་དང་གྲལ་ལྷན་དུ་བྱུང་བས། ཆོས་རྗེའི་ཞལ་རས་གཡོན་ལོགས་འདི་ལ་ལྷའི་རྣམ་པས་འདུག་ཏེ་ཨེ་གཟིགས་བྱས་པས། ཞལ་རས་མ་ལྟས་ནས། ཉིད་རང་གི་རྣམ་རྟོག་ཡིན་མཆི་ཉིད་ཀྱིས་ཀྱང་རྫུན་མ་ཟེར་ཨ་ཟེར་ནས་བྱུང་། ཁོང་རང་གིས་རྒྱུན་དུ་མཐོང་བས་མོས་གུས་ཀྱིས་ཁྱད་པར་དུ་འདུག་སྙམ་པ་ཅིག་བྱུང་ཞེས་གྲག་གོ །ཡང་ཆེན་པོ་དཔལ་རྒྱལ་བས་ཚེ་དཔག་མེད་ཀྱི་དབང་བསྐུར་ཞུས་དུས་ཡེ་ཤེས་འབེབས་པའི་སྐབས་སུ་སེམས་དཔའ་ཆེན་པོའི་ཞལ་རས་དཀར་ཚེར་རེ་—192— ་

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ཡོད་འཕྲོ་ལ། དབུ་སྐྲའི་མཚམས་ནས་དམར་ཁྲིག་ཁྲིག་ཡོང་ཞིང་། ཅུང་ཟད་སོང་བ་དང་། ཞལ་རས་ལི་ཁྲིའི་མདོག་ལྟར་དམར་ལ་དངས་པར་མཐོང་བས། བླ་མ་སངས་རྒྱས་འོད་དཔག་མེད་དངོས་ཀྱི་འདུ་ཤེས་སྐྱེས་ཅེས་གྲག་གོ །ཀམེ་མ་པ་རང་བྱུང་རྡོ་རྗེའི་བུ་ཆེན་རྨི་ལམ་དང་རྩ་རླུང་ལ་མངའ་བརྙེས་པའི་རྟོགས་ལྡན་སྤྲོ་བོ་བྱ་བ་ལ་བདག་གི་མཇལ་དུ་ཕྱིན་དུས། སེམས་དཔའ་ཆེན་པོའི་གསུང་གླེང་བྱུང་བས། ཁོང་གི་གསུང་ན་རེ། སྔར་གི་བྱང་ཆུབ་སེམས་དཔའ་ཟླ་བ་རྒྱལ་མཚན་དེ་དང་། སྐྱེར་སྒང་དེ་གཉིས་ཀྱང་ཐུགས་རྗེ་ཆེན་པོའི་སྤྲུལ་པ་དངོས་ཡིན་པར་འདུག ད་ལྟ་ཁྱོད་ཀྱི་བླ་མ་བོ་དོང་ཐོགས་མེད་དེ་ཐུགས་རྗེ་ཆེན་པོའི་སྤྲུལ་པ་དངོས་ཡིན་པའི་རྒྱུ་མཚན་ངའི་རྨི་ལམ་དུ་ཡང་བྱུང་གསུངས། ཁྱོད་ཀྱང་བླ་མ་དེ་ལ་མོས་གུས་ཚུལ་ཅིག་ཡིན་པར་འདུག ལར་ཡང་ཁྱོད་ཀྱི་བླ་མ་དེ་རི་ཆེན་པོ་ཅིག་གི་སྟེང་ན་ཐུགས་རྗེ་ཆེན་པོའི་རྣམ་པར་བྱས་ནས་ང་ལ་ཡང་མ་ཎི་པད་མེའི་ཆོས་སྟོན་གསུང་ཡིན་འདུག་པ་རྨིས་གསུངས། ལར་ཡང་ཐུགས་རྗེ་ཆེན་པོ་ཟེར་ཙ་ན། མདོག་དཀར་དཀར་བྱས་པའི་གྱང་ལོགས་ན་བྲིས་པ་དེ་ལ་ཟེར་བ་མ་ཡིན།སེམས་ཅན་ཐམས་ཅད་ལ་མ་བུ་གཅིག་པ་ལྟ་བུའི་འདུ་ཤེས་མངའ་བ། སྟོང་པ་ཉིད་སྙིང་རྗེའི་རྦ་ཀློང་འབྲུག་པ་ཁྱོད་ཀྱི་བླ་མ་དེ་འདྲ་ཅིག་ལ་ཟེར་བ་ཡིན། ང་ཡང་རྐང་པ་དང་མིག་མི་བདེ་བ་མིན་ན་དེ་དང་ཅིག་མཇལ་ནས་ཐུགས་རྗེ་ཆེན་པོའི་ཆོས་སྐོར་འདྲ་བ་ཞུ་འདོད་དེ་གསུངས། ངའི་རྩ་རུ་གཙང་ཕྱོགས་ལ་འགྲོ་ཟེར་བའི་སློབ་བུ་བྱུང་ཚད་ལ་ཐུགས་རྗེ་ཆེན་པོའི་སྤྲུལ་པ་བོ་དོང་ཐོགས་མེད་ལ་མཇོལ་གཅིག་ཁྱུང་པོ་རྣལ་འབྱོར་གྱི་སྐྱེ་བ་ངའི་གྲོགས་པོ་ཁྱུང་པོ་བ་ཚུལ་ཁྲིམས་མགོན་ལ་མཇོལ་ཅིག་གསུངས། དེ་ལ་སོགས་པའི་རྣམས་གྲངས་མང་པོ་ཐོས་ཏེ། མང་—193—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ ་གྱི་གསུང་སྐོར།པས་འཇིགས་ནས་མ་བྲིས་ཤིང་། བདག་རང་ལ་མངོན་པར་ཤེས་པ་གསུངས་ཚུལ་དང་། དག་སྣང་གི་མཐོང་སྣང་བྱུང་ཚུལ་ཐན་ཐུན་ཡོད་པ་རྣམས་ནི། བདག་སྐྲག་པར་གྱུར་དོགས་པའི་ཕྱིར་འདིར་མ་བྲིས་སོ། །ལས་ཅན་རྣམས་ཀྱི་སངས་རྒྱས་དངོས་སུ་མཐོང་། །དག་སྣང་ཅན་གྱི་སྤྱན་རས་གཟིགས་སུ་མཐོང་། །རྨོངས་པ་ཡིས་ཀྱང་བཤེས་གཉེན་དམ་པར་མཐོང་། །སྤྲུལ་སྐུ་བསམ་མི་ཁྱབ་ལ་ཕྱག་འཚལ་ལོ།།འབད་མེད་ལྷུན་གྲུབ་ཀྱིས་འཕྲིན་ལས་ནམ་མཁའ་དང་མཉམ་པས་གཞན་དོན་སྒྲུབ་ཚུལ་སྟོན་པ་ནི།ཇི་ལྟར་ནོར་བུ་འབད་མེད་པར། །རང་གི་འདི་ནི་སྟོན་པ་ལྟར། །སངས་རྒྱས་རྣམས་ནི་གཟོ་མེད་པར། །དེ་བཞིན་མཛད་པ་ངེས་པར་བསྟན། །ཇི་ལྟར་མཁའ་ལ་འཇིག་རྟེན་གྱི། །བྱ་བ་རྒྱུན་མི་འཆད་པར་སྣང་། །དེ་བཞིན་ཟག་མེད་དབྱིངས་ཀྱིས་ཀྱང་། །རྒྱལ་བའི་མཛད་པ་རྒྱུན་མི་འཆད། །ཅེས་གསུངས་པ་ལྟར། ་དམིགས་མེད་ངང་ནས་ཞེན་མེད་གཞན་དོན་ལ། །—194—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།བརྩོན་པར་བྱས་པས་རྫོགས་པའི་སངས་རྒྱས་འགྲུབ། །ཅེས་གསུངས་པ་ལྟར། སེམས་དཔའ་ཆེན་པོ་འདིའི་སྐུ་གསུང་ཐུགས་ཀྱིས་ཕྱོགས་ཐམས་ཅད་དུ་ཁྱབ་ཅིང་རྒྱུན་མི་འཆད་པར་མཛད་དེ། གསུང་རབ་ཀྱི་འཕྲིན་ལས་ཀྱིས་རྒྱ་ནག་པོའི་ཡུལ་དུ་རྒྱལ་པོ་ཡབ་སྲས་ཀྱིས་ཕྱག་ཏུ་ཡང་ཕལ་ཆེ་བ་ཕེབས་ནས་གཟིགས་པས་ཤིན་ཏུ་དད་པར་གྱུར་ཏེ། འདི་པ་མཛད་པའི་བླ་མ་དེ་གདན་འདྲོངས་ན། ངེད་ཧོར་མི་ཐམས་ཅད་ཚོགས་བསགས་པ་ཡིན་ཟེར་ནས། མཇལ་བ་མེད་ཀྱང་རྟག་ཏུ་མཚན་བརྗོད་ཅིང་གསོལ་བ་འདེབས་པ་དང་། གསུང་རབ་རྣམས་ཀྱི་ལུང་ཡོད་པ་རྩད་བཅད་ནས་ལུང་ལེན་པ། ཁྱད་པར་དུ་རྒྱལ་བུ་ཆེན་པོ་དེ་ནི་བློ་གྲོས་ཀྱི་ནོར་བུ་ལྡན་པ་ཅིག་ཡོད་པར་འདུག་པས། མདོ་སྡེ་རྒྱན་གྱི་ཊཱིཀྐ་སེམས་དཔའ་ཆེན་པོས་མཛད་པ་དེ། གསེར་ཡིག་པ་འགའ་ཞིག་ལ་ལུང་ཐོབ་ནས་གདན་དྲངས་ཏེ། ཊཱིཀྐ་དེའི་སྟེང་ནས་མདོ་སྡེ་རྒྱན་སྨྲ་བ་ལ་མཁས་པ་ཙམ་ཡོད་ཅེས། དཔགས་ཤི་རྣམས་གླེང་ངོ་། །དེ་ལྟ་བུའི་རྒྱལ་བུ་ཆེན་པོ་དེས་རྒྱལ་སྲས་ལག་ལེན་ལ་འགྲེལ་པ་ལེགས་པོ་བརྩམས་ནས་རྒྱ་ནག་གི་ཕྱོགས་ཐམས་ཅད་དར་བར་བྱས་ཡོད་ཅེས་ཀྱང་གྲག་གོ །གཞན་ཡང་རྒྱ་གར་བལ་པོ་མདོ་སྟོད་སྨད། མི་ཉག་གི་ཡུལ། དབུས་གཙང་མངའ་རིས་སྐོར་གསུམ་ལ་སོགས་པ་ཐམས་ཅད་དུ་སེམས་དཔའ་ཆེན་པོ་གསུང་རབས་རྣམས་ཀྱིས་ཕེབས་ནས། འབྲི་བ་དང་ཀློག་པ་དང་། འཛིན་པ་དང་།ཚུལ་བཞིན་དུ་ཡིད་ལ་བྱེད་པར་གྱུར་ཏོ། ། ཞེས་གྲག་གོ །དེས་ན་སེམས་དཔའ་ཆེན་པོ་འདིའི་མཚན་ཐོས་པ་ཐམས་ཅད་ཀྱང་ཐ་ཤལ་ཅིག་མ་རྟོགས་པ་བ་སྤུ་གཡོ་ཞིང་མཆི་མ་འབྱིན་པར་བྱེད་ལ། སྐུ་མཐོང་པ་ཙམ་གྱིས་ཚེ་འདིའི་སྣང་བ་དང་—195—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།བྲལ་ནས་བློ་སྣ་ཆོས་ལ་འགྱུར་ཞིང་། ཐུགས་དྲན་པ་ཙམ་གྱིས་སྙིང་རྗེ་དང་ཏིང་ངེ་འཛིན་འབད་རྩོལ་མེད་པར་སྐྱེ་ཞིང་ཁྲིད་བཏབ་པའི་དུས་སུ་ཕལ་ཆེ་བ་སྔོན་འགྲོའི་དུས་ནས་སྒོམ་རང་བབས་སུ་སྐྱེ་བ་ཀུན་གྱིས་མཐུན་སྣང་དུ་གྲུབ་ཅིང་།དུས་ཕྱིས་ཟླ་བ་དགུ་སྐུ་མཚམས་དམ་པོ་ལ་བཞུགས་ནས། ཟླ་བ་གསུམ་གསུམ་སྐུ་མཚམས་སེངས་ཏེ། ཕྱོགས་ཐམས་ཅད་ནས་འདུས་པའི་དགེ་བའི་བཤེས་གཉེན་དུ་མ་དང་། ཚེ་བློས་བཏང་བའི་བྱ་བྲལ་བ་རྣམས་ཀྱི་སྐར་མ་ཙམ་དང་།གཞན་ཡང་མི་ཆེན་གྱི་རིགས་ལ་སོགས་པ་སྐྱེ་བོའི་ཚོགས་ཆེན་པོ་དང་། མདོར་ན་ཚོགས་པ་རྒྱ་མཚོ་ལྟ་བུ་ལ་ཆོས་ཀྱི་སྦྱིན་པ་མཛད་ཅིང་། དེའི་དུས་སུ་གཞན་གྱི་ཕུལ་བའི་སྣ་ལོ་དང་། ཤ་ཁྱི་དང་ཚེ་ཐར་གྱི་ལུག་ཡོད་པ་ཀུན་ཀྱང་དུས་རེ་རྒྱུག་སྟེ་འདུས་ནས་ཆོས་ཉན་ཡིན་ཡོད་པ་ལ་ཐེངས་ཅིག་སྣར་ཐང་ནས་ཁྲིད་ཞུ་བ་ལ་བྱུང་བའི་བཙུན་པ་ཅིག་གིས་ཁོས་བླ་མས་གསུངས་པ་བཞིན་མ་བྱས་པར། ཤེས་པ་ཕར་སྤྲོ་བ་དང་། ཚུར་བསྡུ་བ་དང་། དེ་མ་ཁད་ནས་རླུང་བསྒོམས་འདུག་པས། ཁོ་སྨྱོ་ནས་ཚོགསོ་ཆོས་གསུང་པའི་དུས་སུ་སྒྲེན་མོར་ཤོར་བྱུང་བ་ལ་ཁོ་འཛིནོ་དུ་ཕྱིན་པ་རྣམས་ལ་རྡ་རྒྱབ་ནས་འགྲ་ས་མ་བྱུང་སྐབས་སུ། གནའ་མ་དྲུང་ནས་ཆས་ཉན་ཡིན་ཡོད་པ་ཧར་ཏེ་ལངས་ནས་ཁོའི་ཕྱིར་རྒྱུགས་སོང་སྟེ། ཧར་ཧར་ལངས་ཡིན་ཏེ་ཁོ་ལ་བརྡུངས་ཙ་ན་ཁོས་ར་ཅོ་ནས་བཟུང་ཡིན་ཕྱིར་འབུལ་བྱེད་ཀྱིན་ཚོགས་ཆོས་མ་གྲོལ་གྱི་བར་དུ་ཁོང་གཉིས་འཛིན་ཡིན་འདུག གཞུག་ཁོས་དྲན་པ་རྙེད་ནས་འདུག་པ་ལ། སེམས་དཔའ་ཆེན་པོའི་གསུང་ན་རེ། ད་རང་ཁོས་དྲོ་མ་བཏེག་མཆི།ཉིད་ཀྱི་གོས་ཅིག་གཡོག་ནས་ཁྲིད་ཤོག་གསུངས། ཁོའི་ཙར་བདག་གི་ཕྱིན་པས་དྲན་པས་རྙེད་ནས་ངོ་ཚ་ཞིང་འདུག དྲུང་དུ་ཁྲིད་ཕྱིན་པ་དང་། རྗེ་བཙུན་མ་ཚར་—196—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ཅིག་གསུངས་ནས་བྱིན་བརླབས་མཛད་དོ། །དེ་རིང་ཉིད་ཀྱི་གེགས་སེལ་དེ་གནའ་མོ་མོས་བྱས། མོས་ཀྱང་གོ་ཅང་གསུང་བ་ལ། ཁོས་ངུས་པས། སྒྲོལ་མ་གྱིས་ལ་སྐད་ཆེན་པོ་ཐོན་ལ་ངུས་གསུང་བས། གནའ་མོ་དེས་རྗེ་བཙུན་མའི་འཕྲིན་ལས་བྱས་པ་ཡིན་པར་འདུག །ལར་བླ་མ་ལ་བྱིན་རླབས་དང་ཐུགས་རྗེ་ཡོད་ཙ་ན་དུད་འགྲོས་ཀྱང་མིའི་གེགས་སེལ་ནུས་པར་འདུག་སྙམ་པ་བྱུང་ཞིང་། དེ་ལྟ་བུའི་ཡ་མོཚན་ཆེ་ཅིག་བྱུང་བ་དེ་དུས་ཀྱིས་ཚོགས་པ་ཐམས་ཅད་ལ་མངོན་སུམ་དུ་གྲུབ་བ། །བླ་མ་ཁྱུང་པོའི་སློབ་མ་གསུམ་གྱིས་བོགས་འདོན་གྱི་གདམས་པ་ཅིག་ཞུས་ཟེར་ཡིན་འདུག་པས། ཚེ་འདི་བློས་ཐོང་སེམས་ཅན་ལ་བྱམས་སྙིང་རྗེ་སྒོམས་བླ་མ་ལ་གསོལ་བ་དུངས་པ་ཐོབ་ལ་སྤྲོས་པ་མེད་པའི་ངང་ལ་ཡེངས་པ་མེད་པར་ཞོགས་གསུངས། དེ་ཡང་སེམས་དཔའ་ཆེན་པོ་འདི་ནི་འབྱོར་པ་དང་ལྡན་པའི་མི་ཆེན་རྣམས་ལས་ཀྱང་། སྙོམ་ཆུང་ཆོས་དོན་དུ་གཉེར་བ་རྣམས་ལ་མཉེས་ཅིང་ཁྱད་པར་དུ་ཁྲིད་ཞུ་བ་རྣམས་ལ་མཉེས་ཏེ། ཁྲིད་ཞུ་བ་འདི་རྣམས་དུས་རྒྱུན་དུ་རང་བསྒོམ་པ་མ་བྱུང་ཡང་ཁྲིད་ཞུ་བའི་རིན་དེ་ལ་འཇུར་པོ་རེ་སྒོམ་པར་འདུག དེ་སྟོབས་ཀྱི་ཕལ་ཆེར་ལ་ཉམས་མྱོང་དགའ་རབ་སྐྱེ་ཡིན་འདུག་པས། གདུལ་བྱ་སྐྱོང་བའི་དུས་ཁྲིད་འབོགས་པ་འདི་འགྲོ་དོན་ཆུང་རྒྱུ་མི་འདུག་གསུངས། ཕྱོགས་ཕྱོགས་ནས་ཀྱི་མཇལ་འཕྲད་པ་དང་། བསྙེན་བཀུར་བ་ནང་ན་ཡོད་པའི་དུས་སུ། ཁྲིད་པ་རྣམས་འཚོགས་ནས་གདའ་ཞུས་ན། དོ་ཞག་མཚམས་གྲོལ་བའི་སྐབས་འདིར་གལ་ཆེ་ཤོས་འཆད་པ་འདི་ཡིན་པས། གཞན་རྣམས་དུམ་པས་སྒོར་བྱོན། ཁྲིད་པ་ཚོ་ལ་ཤོག་གིས་གསུངསནས། ཆོས་གསུངས་། འགྲོན་—197—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།པོ་མང་པོ་རང་ནང་ན་ཡོད་ན་སྟན་ཁྱེར་འོ་སྐོལ་རང་སྒོར་ཆོས་འཆད་དུ་བྱའོ་གསུངས་ནས་ཕྱིར་བྱོན་ནས་ཆོས་གསུང་ངོ་། །ད་ལྟའི་སློབ་དཔོན་ཚོ་ལ་ལྟས་དེ་ལྟ་བུའི་མཛད་སྤྱོད་རང་དཀའ་བར་གདའོ། ཁྲིད་ཚར་བའི་རྗེས་ཐམས་ཅད་དུ་མི་ལ་རས་པས་དྭགས་པོ་ལྷ་རྗེ་ལ་གདམས་ངག་ཟབ་ཤོས་རང་ཅིག་ཡོད་པ་འགྲོ་ཁར་སྦྱིན་ཟེར་བའི་གཏམ་རྒྱུད་གསུངས་ནས་ཐམས་ཅད་ལ་སྒོམ་སྐྱེས་འདུག་པས་སྙིང་རུས་སྐྱེད་ལ་སྒོམ་དགོས་པ་ཡིན། སྒོམ་ཆེན་པོ་བྱ་བ་སྟན་ཐོག་ཏུ་སྡོད་ཚུགས་པ་རང་ཅིག་དགོས་གསུངས།ཡང་དགོན་པ་འདྲོངས་ཁར་ཁོང་གིས་གསུང་ན་རེ། ང་ཤི་ནས་ཁྱོད་སྒོམ་ཆེན་ཕོ་མོ་རྣམས་ཀྱིས་རབ་ཀྱི་ལོ་དགུ་དགུ འབྲིང་གི་ལོ་གསུམ་གསུམ་ཐ་མས་ཀྱང་ཟླ་བ་གསུམ་གསུམ་རི་ལ་བསྡད་ནས་སྒྲུབ་པ་མ་བྱས་ན། ང་དང་དམ་ཚིག་མེད་གསུངས་ནས་ཞལ་ཆེམས་བཞག་འདུག དེ་བཞིན་དུ་ཐམས་ཅད་ཀྱི་རྒྱུན་དུ་སྒོམ་པ་བྱུང་ན་ནི་ཤིན་ཏུ་ལེགས། མ་ཐ་ལ་ཡང་སྲོད་ཐོ་རངས་དྲན་ཙམ་རེ་མ་བྱས་ན་དམ་ཚིག་མེད་པ་ཡིན་གསུངས་པས། སེམས་དཔའ་ཆེན་པོའི་དྲུང་དུ་ཁྲིད་ཞུས་པ་རྣམས་ཀྱིས་ཀྱང་ཡེ་མ་སྒོམ་པར་རྒྱང་སྐྱུངས་རང་བྱས་ན་དམ་ཚིག་ལ་འགལ་འགྲོ་ཉེན་ཡོད་པས་འབུམ་གསུམ་གདོན་དགོས་པ་ཡོད་དོ། །མདོར་ན་སློབ་བུའི་རིགས་ཀྱང་། རྒྱ་གར་རྒྱ་ནག་བལ་པོ་ཧོར་ཡུ་གུར་སོག་པོ། འགའ། མདོ་སྟོད་སྨད། དབུས་གཙང་། ཡ་རྩེ་མངའ་རིས་ལ་སོགས་པའི་མི་རིགས་དང་། སྐད་རིགས་མི་ཅིག་པ་གྲངས་མེད་པ་ཅིག་སྨིན་ཅིང་གྲོལ་བར་མཛད་ཅིང་། སེམས་དཔའ་ཆེན་པོ་འདིའི་རྣམ་པར་ཐར་པ་དང་། འཕྲིན་ལས་བསམ་གྱིས་མི་ཁྱབ་ཅིང་བརྗོད་ཀྱི་མི་ལངས་ཏེ། བྱམས་སྙིང་རྗེ་བྱང་ཆུབ་ཀྱི་སེམས་ལ་ལྟས་ན་སྐྱེ་བ་དཔག་—198—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ཏུ་མེད་པའི་གོང་རོལ་ནས་བྱམས་སྙིང་རྗེ་བྱང་ཆུབ་ཀྱི་སེམས་ཁོ་ན་ལ་སྦྱངས་པ་འདྲ་བ་ཡོད། ཏིང་ངེ་འཛིན་དང་མངོན་པ་ཤེས་པ་མངའ་ཚུལ་ལ་ལྟས་ན། སྐྱེ་བ་དཔག་ཏུ་མེད་པའི་གོང་རོལ་ནས་ཏིང་ངེ་འཛིན་ཁོ་ན་བསྒོམས་པ་འདྲ་ཡོད། རྨི་ལམ་ལ་དབང་ཐོབ་པ་ལ་ལྟས་ན་སྐྱེ་བ་དཔག་ཏུ་མེད་པའི་གོང་རོལ་ནས། སྒྱུ་ལུས་རྨི་ལམ་ཁོ་ན་ལ་གོམས་པར་བྱས་པ་འདྲ་བ་ཡོད། ཡི་དམ་ལྷའི་ཞལ་གཟིགས་པའི་ལྟས་སྐྱེ་བ་དཔག་ཏུ་མེད་པའི་གོང་རོལ་ནས་བསྐྱེད་རིམ་ཁོ་ན་ལ་གོམས་པར་བྱས་པ་འདྲ་བ་ཡོད། སྐུ་ཚེ་འདིར་ཡང་དང་པོ་བཤད་ཉན་མཛད་པའི་དུས་ཀྱི་སློབ་མ་སྟོན་ཆེན་ཐོན་པ་ལ་ལྟས་ན། སྐུ་ཚེ་རངས་པ་བཤད་ཉན་མཛད་པ་འདྲ་བ་ཡོད། སྐུ་མཚམས་དམ་པོ་བཅད་པའི་ལོ་གྲངས་ལ་ལྟས་ན་སྐུ་ཚེ་རངས་པ་དབེན་པ་བརྟེན་པ་འདྲ་བ་ཡོད། ཕྱག་དང་སྐོར་བ་མཛད་པའི་གྲངས་ཆད་ལ་ལྟས་ན་སྐུ་ཚེ་རངས་ལ་ཕྱག་དང་བསྐོར་བ་ཁོ་ན་མཛད་པ་འདྲ་བ་ཡོད། མ་ཎི་དང་རྗེ་བཙུན་མ་ལ་སོགས་པའི་གྲངས་ཆད་ལ་ལྟས་ན་སྐུ་ཚེ་རངས་པ་བཟླས་བརྗོད་ཁོ་ན་མཛད་པ་འདྲ་བ་ཡོད།སོ་སོར་ཐར་པའི་སྡོམ་པ་ཕོག་པའི་སློབ་མ་དགེ་ཚུལ་དང་དགེ་སློང་ལ་ལྟས་ན། སྐུ་ཚེ་རངས་པ་མཁན་སློབ་མཛད་པ་འདྲ་བ་ཡོད། བྱང་ཆུབ་མཆོག་ཏུ་སེམས་བསྐྱེད་པའི་སློབ་མ་ལ་ལྟས་ན། སྐུ་ཚེ་རངས་པ་བྱང་ཆུབ་སེམས་དཔའི་སྡོམ་པ་ཕོག་པ་འདྲ་བ་ཡོད། བདག་པས་གཞན་གཅེས་པའི་བྱང་ཆུབ་ཀྱི་སེམས་འཁྲུངས་ནས་གནོད་ལན་དུ་ཕན་འདོགས་པའི་དམ་བཅའ་བྱེད་པའི་སློབ་མ་ལ་ལྟས་ན་སྐུ་ཚེ་རངས་པ་ཀུན་རྫོབ་བྱང་ཆུབ་སེམས་ཀྱི་ཁྲིད་བསྐྱངས་པ་འདྲ་བ་ཡོད།ཞི་ལྷག་ཟུང་འཇུག་གི་རྟོགས་པ་དང་ལྡན་པའི་སློབ་མ་ལ་ལྟས་ན་སྐུ་ཚེ་རངས་པ་—199—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།དོན་དམ་བྱང་ཆུབ་ཀྱི་ཁྲིད་བསྐྱངས་པ་འདྲ་བ་ཡོད། དེས་ན་སེམས་དཔའ་ཆེན་པོ་འདིས་ནི་མཁྱེན་རབ་དང་ཐུགས་རྗེ་ཕུན་སུམ་ཚོགས་པའི་གྲུ་ཆེན་པོར་ཞུགས་ཏེ།ཚོགས་གཉིས་ཀྱི་རྒྱ་མཚོ་ཆེན་པོ་ནས་དོན་གཉིས་ལྷུན་གྲུབ་ཀྱི་ནོར་བུ་བླངས་ཏེ།སེམས་ཅན་གྲངས་མེད་པའི་དབུལ་བ་བསལ་བར་མཛད་པའི་ཚུལ་བདག་གི་བློས་མི་འཚལ་ཞིང་ཐམས་ཅད་ཀྱི་གཟིགས་པ་དེའི་ཡིན་ནོ། །ཚད་མེད་བཞིའི་ནམ་མཁའ་ཡངས་པ་ལས། །བསྡུ་བ་རྣམ་བཞིའི་འོད་སྟོང་དང་ལྡན་པའི། །འཕྲིན་ལས་རྣམ་བཞིའི་ཚ་ཟེར་རབ་འཕྲོས་པས། །གདུལ་བྱའི་གླིང་བཞིའི་མུན་པ་ཀུན་བསལ་ནས། །ཐུབ་བསྟན་པད་མོའི་ཚལ་རབ་རྒྱས་མཛད་དེ། །སྟོང་ཉིད་སྙིང་རྗེའི་ཟེ་འབྲུ་གསལ་བ་ལས། །ཕན་བདེའི་བཅུད་དང་ལྡན་པའི་སྦྲང་རྩི་ཡིས། །གདུལ་བྱ་བུང་པའི་ཚོགས་རྣམས་ཚིམས་པར་མཛད། །་དགེ་བ་བྱང་ཆུབ་བསྔོ་བའི་ཕྱག་ལེན་སྟོན་པ་ནི།དེ་ལྟར་བརྩོན་པས་བསྒྲུབས་པའི་དགེ་བ་རྣམས། །མཐའ་ཡས་འགྲོ་བའི་སྡུག་བསྔལ་བསལ་བྱའི་ཕྱིར། །འཁོར་གསུམ་རྣམ་པར་དག་པའི་ཤེས་རབ་ཀྱིས། །བྱང་ཆུབ་བསྔོ་བ་རྒྱལ་སྲས་ལག་ལེན་ཡིན། །—200—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ཞེས་གསུངས་པ་ལྟར་ཕྱག་ལེན་ལ་བཏབ་ཏེ། དེ་ཡང་འདི་ལྟར་གསུངས་ཏེ། དགེ་བ་བསགས་པ་བྱང་ཆུབ་ཏུ་མ་བསྔོས་ན། ཡུལ་ཁྱད་པར་ཅན་ལ་ཁོང་ཁྲོ་སྐྱེས་པ་ལ་སོགས་པ་དགེ་བ་མཛད་པའི་རྒྱུ་འགའ་ཞིག་བྱུང་ན་མཛད་ཅིང་། བྱང་ཆུབ་ཏུ་བསྔོས་པའི་དགེ་བ་ནི་མི་མཛད་པས། རང་ཉིད་ཅིག་པུའི་དོན་དུ་ཁམས་གསུམ་གྱིབདེ་འབྲས་དང་ཐེག་པ་དམན་པར་མི་བསྔོ་སྟེ། སེམས་ཅན་ཐམས་ཅད་ཀྱི་དོན་དུ་བླ་ན་མེད་པའི་བྱང་ཆུབ་ཏུ་བསྔོ་བ་གལ་ཆེ། བསྔོ་བའི་དཔང་པོར་རྒྱལ་བ་སྲས་དང་བཅས་པ་བཞུགས་པར་བསམས་ལ། བསྔོ་བྱ་སྔོ་བྱེད་ལ་སོགས་པའི་ཆོས་ཐམས་ཅད་མི་དམིགས་བཞིན་དུ་བསྔོ། བསྔོ་བཞིན་མི་དམིགས་པར་ཤེས་དགོས།དེ་ལྟར་མི་ཤེས་ན་ཡང་འོ་སྐོལ་སོ་སོའི་སྐྱེ་བོ་མོས་པས་སྤྱོད་པ་ཡིན་པས། འཇམ་དབྱངས་ཀུན་དུ་བཟང་པོ་ལ་སོགས་པས་ཇི་ལྟར་བསྔོས་པ་བཞིན་བདག་གིས་ཀྱང་བསྔོ་སྙམ་པ་བྱས་པས་ཆོག་གསུངས། བསྔོ་བའི་ཚིག་ཀྱང་འཇམ་དཔལ་དཔའ་བོས་ཞེས་སོགས་རྣམས་གསུང་ངོ་། །དུས་གསུམ་དགེ་བ་ནམ་མཁའི་མཐའ་ཀླས་པ། །ཁམས་གསུམ་འགྲོ་བའི་སྡུག་བསྔལ་བསལ་ཕྱིར་དུ། །འཁོར་གསུམ་དག་པའི་ཚུལ་གྱི་བསྔོ་མཛད་པའི། །བསྔོ་བ་མཁས་པ་ཁྱོད་ལ་ཕྱག་འཚལ་ལོ། །དེ་མན་ཆད་ཀྱིས་ཕྱག་ལེན་སུམ་ཅུ་སོ་བདུན་གྱིས་དོན་ཚན་རྣམས་བསྟན་ཟིན་ནས། ད་བརྩམ་བྱ་བསྟན་བཅོས་ཀྱི་དོན་བསྡུ་བ་སྟོན་པ་ལ།—201—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།མདོ་རྒྱུད་བསྟན་བཅོས་རྣམས་ལ་གསུངས་པའི་དོན། །དམ་པ་རྣམས་ཀྱི་གསུང་གི་རྗེས་འབྲང་ནས། །རྒྱལ་སྲས་རྣམས་ཀྱི་ལག་ལེོན་སོུམ་ཅུ་བདོུན། །རྒྱལ་སྲས་ལམ་ལ་སླབ་འདད་དན་དུ་བཀད། །ཅེས་པས། གང་གི་དོན་དུ་བརྩམས་པ་བསྟན། །བློ་གྲོས་དམན་ཞིང་སྦྱངས་པ་ཆུང་པའི་ཕྱིར། །མཁས་པ་དགེས་བའི་སྡེབ་སྦྱོར་མ་མཆིས་ཀྱང་། །མདོ་དང་དམ་པའི་གསུང་ལ་བརྟེན་པའི་ཕྱིར། །རྒྱལ་སྲས་ལག་ལེན་༩༩སྤྱོལ་མེད་ལེགས་པར་སེམས། །ཞེས་རྒྱལ་སྲས་ལག་ལེན་འཁྲུལ་མེད་ཡིན་པར་བསྟན། །འོན་ཀྱང་རྒྱལ་སྲས་སྤྱོད་པ་རླབས་ཆེན་རྣམས། །བློ་དམན་བདག་འདྲས་གཏིང་དཔག་དཀའ་བའི་ཕྱིར། །འགལ་དང་མ་འགྲེལ་ལ་སོགས་ཉེས་པའི་ཚོགས། །དམ་པ་རྣམས་ཀྱིས་བཟོད་པར་མཛད་དུ་གསོལ། །ཅེས་པ་ཁེངས་སྐྱུངས་ཞིང་ནོངས་པ་བཟོད་པར་གསོལ་ནས། །—202—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།དེ་ལས་བྱུང་བའི་དགེ་བས་འགྲོ་བ་ཀུན། །ཀུན་རྫོབ་དོན་དམ་བྱང་ཆུབ་སེམས་མཆོག་གིས། །སྲིད་དང་ཞི་བའི་མཐའ་ལ་མི་གནས་པའི། །སྤྱན་རས་གཟིགས་མགོན་དེ་དང་མཚུངས་པར་ཤོག །ཅེས་པས་བརྩམས་པའི་དགེ་བ་བསྔོ་བའོ། །མདོར་བསྡུ་ན་བདག་ཉིད་ཆེན་པོ་འདིའི་སྐུ་གསུང་ཐུགས་ཀྱི་མཛད་སྤྱོད་ཀྱིས་རྣམ་པར་ཐར་པ་རྣམས་ལ་སྒྲོ་མ་བཏགས་སྐུར་བ་མ་བཏབ་པར་དོན་ལ་གནས་ཚོད་ཅི་དང་ཅི་ཡིན་པ་མ་ལུས་པར་བརྗོད་ནུས་ཀྱང་། ཐམས་ཅད་ཡོན་ཏན་ཁོ་ན་བརྗོད་པར་འགྱུར་གྱི་སྐྱོན་གྱི་གནས་སྐབས་སུ་གྱུར་པ་མི་སྲིད་པའི་ཕྱིར། བདག་ལྟ་བུའི་བློ་དམན་པ་རྣམས་ཀྱི་ཡུལ་ལས་འདས་ཀྱང་། རྒྱལ་བ་ཡང་དགོན་པའི་གདན་ས་རྣལ་འབྱོར་གྱི་དབང་ཕྱུག་ཆེན་པོ་བླ་མ་གཞོན་ནུ་རྒྱལ་མཚན་གྱིས་ཞུས་པས་འཁྲུངས་ཡུལ་དང་རིགས་རུས།ཡབ་ཡུམ་དང་། བླ་མ་བསྟེན་ཚུལ་དང་། མདོ་རྒྱུད་པོ་ཏི་མཁྱེན་ཚུལ་རྣམས་ཐམས་ཅད་རགས་རིམ་ཅིག་སེམས་དཔའ་ཆེན་པོ་རང་གི་གསུངས་པ་དེ་ལ་གཞི་བྱས།སེམས་དཔའ་ཆེན་པོ་ཉིད་ཀྱི་སྲས་ཀྱི་ཐུ་བོ་དམ་པ་གནས་ལྔ་རིག་པའི་པཎྜི་ཏ་ཆེན་པོ་མཁན་ཆེན་བྱང་ཆུབ་རྩེ་མོའི་གསུང་ལས་བྱུང་བ་རྣམས་དང་། གཞན་ཡང་བླ་མ་བསྟེན་ཡུན་རིང་བ་རྣམས་ཀྱི་གསུང་ལས་བྱུང་བ་ཅི་རིགས། ཁྱད་པར་དུ་ལོ་སུམ་ཅུ་རྩ་གྲངས་ཀྱི་བར་ལུས་དང་གྲིབ་མའི་ཚུལ་དུ་ཞབས་ཏོག་བསྒྲུབས་པ་ཉེ་གནས་སྟོན་པའི་ངག་ལས་བྱུང་བ་རྣམས་དང་། བདག་རང་གིས་མཐོང་ཐོས་ལ་སོགས་—203—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།པའི་རྣམ་པར་ཐར་པ་རྣམས་ཀྱིས་ནང་ནས་ཆེ་ལོང་ཙམ་ཞིག་བཏུས་ཏེ་རྒྱལ་སྲས་ལག་ལེན་དང་བསྟུན་ནས་བསྙུང་བའི་ཚུལ་མ་བསྟན་གོང་ཡན་ཆད་ཀྱི་སྐུ་ཚེ་འདིའི་རྣམ་པར་ཐར་པ་རགས་རིམ་ཅིག་བཀོད་པའོ། །དེ་ལྟ་བས་ན་མདོ་ནས་གསུངས་པའི་ཆོས་བཞི་ཉོན་མོངས་པ་སྤོང་ཚུལ།དྲན་ཤེས་བཞིན་དང་ལྡན་པའི་སྒོ་ནས་གཞན་དོན་བསྒྲུབ་ཚུལ། དགེ་བ་བྱང་ཆུབ་ཏུ་བསྔོ་བ་ལ་བསླབས་པའི་ཕན་ཡོན་བསྔགས་པ་ལ་སྦྱར་བར་བྱའོ། །རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར་ལས་མདོ་ནས་གསུངས་པའི་ཆོས་གཞི་ཉོན་མོངས་པ་སྤོང་ཚུལ། དྲན་ཤེས་བཞིན་དང་ལྡན་པའི་གཞན་དོན་བསྒྲུབ་ཚུལ། དགེ་བ་བྱང་ཆུབ་ཏུ་བསྔོ་བ་བརྩམ་བྱ་བསྟན་བཅོས་ཀྱི་དོན་བསྡུ་བའི་ལེའུ་སྟེ་བདུན་པའོ།། །།—204—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།གདུལ་བྱ་རྟག་འཛིན་ཅན་རྣམས་གདུལ་བ་དང་ལས་ཚུལ་བསམ་གྱིས་མི་ཁྱབ་པ་སྟན་པའི་ཕྱེར་ཞིང་གཞན་དུ་གཤེགས་པའི་ཚུལ་བསྟན་པ་ནི།དེ་ཡང་འདི་ལྟར། བདག་ཅག་དབུས་སུ་འགྲོ་བའི་དུས་སུ། མ་ཤི་ན་ཞབས་དྲུང་དུ་མྱུར་དུ་ཡོང་པར་ཞུ་ཞུས་པས། བདེ་མཆོག་གི་ཐུགས་དམ་གྱི་ཐང་ཀ་དང་ན་བཟའ་གཅིག་གནང་ནས། འོ་སྐོལ་རྒས་དྲགས་པས་ད་རང་ཆེད་པོས་མི་སྡོད་མཆི། ཉིད་ལོག་ནས་ཡོང་དུས་འོ་སྐོལ་རང་ཕྲད་པ་དཀའ་གསུངས་པས།དུས་རྒྱུན་དུ་ཐུགས་སྣ་ཐུང་ཐུང་གི་གསུང་འབྱོན་པ་དེ། དེ་དུས་རང་བཞིན་གསུང་བ་ཡིན་སྙམ་པ་མ་རྟོགས་པ་མངོན་ཤེས་གསུང་བ་ཡིན་སྙམ་པ་མ་བྱུང་སྟེ། ཐོག་ཏུ་ཁེལ་བྱུང་ངོ་། ། བདེ་བར་གཤེགས་པའི་སྔར་ལོ་ངམ་རིངས་ཆོས་རྗེའི་ཉེ་གནས་དགེ་བཤེས་རྒྱལ་བཟང་བྱ་བ་དང་། ཉེ་གནས་སྟོན་པ་ལ་ཞུ་བ་བརྒྱུད་ནས། སང་རེད་སྐུ་མཚམས་གསེངས་ནས་ཟླ་བ་གསུམ་ཆོས་གསུངས་པ་དེ། མདོག་གིས་ས་ཆར་བྱོན་པས་གསུངས་པར་ཞུ། དཔོན་སློབ་དུ་བྱོན་པའི་ཞབས་ཏོག་དང་མགྲོན་པོ་ཇི་ཙམ་བྱུང་བ་འདམ་ལ་བྱིན་ཟེར་བ་གང་དགོས་པ་ངེད་རང་གིས་སྒྲུབ། དྲུང་དུ་ཞུས་ཟེར་ནས་ཞུས་པས། ཁོང་གི་དེ་ལྟ་སེམས་ནན་ལྟར་བཟང་བློ་སྟོབས་ཆེ་སྟེ།རང་རེད་སང་ཕོད་ད་ཙམ་རང་ཁོང་གིས་གདན་འདྲེན་པ་དེ་ལས་ཐག་རིང་ཅིག་ཏུ་འགྲོ་ཉེན་འདུག །ལར་གྱི་ཀྱང་ད་ན་སོ་རྒས་པས། ཟླ་བ་གསུམ་གསུམ་པོའི་མཚམས་གསེང་བ་འདི་ལ། གཡེང་བ་ཆེས་འདུག་སྙམ་ཡོད་པ་ལ། དེ་ན་ཡར་—205—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།འགྲོ་བ་ལ་ག་ལ་ཡོད། ཁྱེད་ལ་ནོར་ཡོད་པར་འདུག་པས། ང་གདན་མ་འདྲོངས་ཀྱང་ཆོས་ཕྱོགས་གཞན་དང་གཞན་དུ་གཏོང་བར་ཞུ་གྱིས། སང་རེད་གཞན་དུ་འགྲོ་བའི་གླེང་མོ་དེ་ཀུན་ཁོང་དང་གཞན་ལ་འདའ་བ། གྲགས་པ་བཏེགས་པ་ལས་མི་ཡོང་གསུངས་ཟེར།ཡང་དེའི་ཟླ་གོང་དུ་གདན་འདྲེན་པའི་གསེར་ཡིག་པ་ཡོད་པ་འདུག་ཟེར་བ་ཅིག་ཐོས་ནས་སློབ་དཔོན་ཡོན་ཏན་འོད་ཀྱི་དྲུང་དུ་ཞུས་པས། ཡོང་དོན་མེད་མཆི། ཕོ་ཚོད་མེད་པར་བྱུང་སྲིད་ནའང་། དེ་གོང་དུ་གདན་འདྲེན་གཞན་ཅིག་ཡོད་པར་གདའ་ཡི་གསུང་ཟེར། དེའི་ཨེ་སྐུ་མཚམས་ལ་འཇུག་ཁར་ཕྱག་རྫས་གང་ཡོད་ཐམས་ཅད་འདུས་པའི་དགེ་འདུན་དག་སྐྱེ་བོའི་རྣམས་ལ་འགྱེད་ཆེན་པོ་མཛད་ཅིང་། བྱང་ཆུབ་པའི་བསྟན་པ་རིན་པོ་ཆེ་ལ་བྱ་བ་རྒྱ་ཆེན་པོ་བསྒྲུབས།བོསྟན་པ་དང་སེོམསོ་ཅན་གྱི་དོན་ལ་དམིགས་པའི་གཞན་དོན་ཁོ་ན་མཛད་པོའི་ཞར་ལ། རང་དན་ཐབ་བྱ་ཐམས་ཅད་ཐབ། སྤངས་བྱ་ཐམས་ཅད་སྤངས། བཅམ་ལྡན་འདས་ཐུབ་པའི་དབང་པོ་ཉིད་ཀྱིས་ཀྱང་། སྐུ་རྒྱབ་བསྣུང་བ་དང་། སྨན་པ་འཚོ་བྱེད་ལས་སྨན་བཞེས་པའི་ཚུལ་བསྟན་པ་ལྟར། ས་མོ་བྱའི་ལོ་ཟླ་གཉིས་པ་ནས་བསྙུང་པའི་ཚུལ་བསྟན་ཏེ། ལྷ་རྗེ་ལ་སྟོན་པ་དང་གསོལ་སྨན་བསྟེན་ཞུ་ཞུས་པས། ངའི་བསམ་པ་ལ་སུས་ཀྱང་མ་ཚོར་བར་ཤི་བ་ཅིག་བྱེད་བསམ་པ་ཡིན་གསུངས་པས། ཉེ་གནས་ཀྱིས་ཕྱིས་མི་ཐམས་ཅད་ཀྱིས་གསོལ་སྨན་བསྟེན་པ་ལ་སོགས་པའི་ཞུ་བ་གང་ཡང་མ་བྱས་ཟེར་བའི་ཁག་ཡོང་ལགས་ཞུས་པས། དེ་རང་མད་གསུངས་ནས། ལྷ་རྗེས་ཕྱག་རྩ་ལྟས་པས་གདན་འདྲེན་པའི་གསེར་ཡིག་པས་ཕེབས་པ་ལ་ལྟ་རྒྱུ་མི་བདོག་མཆི་གསུངས་ཟེར། དེའི་དུས་སུ་ཉིན་ཅིག་སློབ་—206—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།དཔོན་ནམ་མཁའ་སེང་གེ་ལ་བརྒྱད་སྟོང་པའི་བྱང་ཆུབ་སེམས་དཔའ་ཆོས་འཕགས་དང་རྟག་ཏུ་ངུ་གཉིས་ཀྱི་ལེའུ་སྒྲོགས་གསུངས་ལ། བྱང་ཆུབ་སེམས་དཔའ་རྟག་ཏུ་ངུས་ཏིང་ངེ་འཛིན་གྱི་སྒོ་དུ་མ་ཐོབ་ཚུལ་གྱི་སྐབས་སུ། ངེད་ཀྱིས་ཏིང་ངེ་འཛིན་འདི་དག་གི་ངོ་བོ་ཉིད་རང་བཞིན་ལ་ལྟས་ན། གང་མཉམ་པར་བཞག་པར་བྱ་བའམ། བྱང་ཆུབ་ཏུ་སྤྱོད་པ་ལ་གང་བླ་ན་མེད་པ་ཡང་དག་པར་རྫོགས་པར་འཚང་རྒྱ་བའི་ཆོས་དེ་གང་ཡང་ཡང་དག་པར་རྗེས་སུ་མ་མཐོང་།རིགས་ཀྱི་བུ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ཏེ་ཞེས་པའི་སྐབས་སུ།དེ་འདྲ་ཅིག་རང་ཡིན་གསུངས་ནས། ཡུན་རིང་པོའི་བར་དུ་ཏིང་ངེ་འཛིན་ལ་༩༥གྲམས་ཞེས་གྲག་གོ །དེ་དུས་དྲུང་རང་དུ་ཉིན་ཅིག་མི་ལྔས་སྨན་བླའི་ཆོ་ག་རྒྱས་པ་ཅིག་སྐད་གསང་མཐོན་པོའི་སྒོ་ནས་བྱས་པ་ཚར་རྟིང་། ཡུན་རིང་པོ་ཞིག་ན། ཁྱེད་རྣམས་ཀྱིས་སྨན་བླ་བྱས་སམ་མ་བྱས་གསུང་བ་ལ་ཚར་ཞུས་པས། ཁྱེད་རྣམས་གྲབས་བྱེད་འདུག་པ་དེ་དྲན་པ་ཡིན་ཏེ། རྗེས་ལ་མཉམ་བཞག་ཅིག་ལ་ཡེངས་ནས། ཁྱེད་རྣམས་ཀྱིས་ཆོ་ག་བྱས་པ་མ་ཚོར་བ་འདུག་གསུངས། དེའི་དུས་ས་གཡོ་བ་དང་།ནམ་ཐོ་རངས་ཁ་གཟིམས་ཁང་དང་སྟན་གྱི་བར་ཐམས་ཅད་འཇའ་འོད་ཀྱིས་ཁེངས་པ་ལ་སོགས་པའི་ལྟས་ཆེན་པོ་རྣམས་བྱུང་བས་ཐམས་ཅད་སེམས་མ་བདེ་བར། སྐུ་རིམ་ལ་འཇད་སྟོང་བསྐོར་བསགས་ནས་འགྱེད་བྱེད་པ་དང་། སྐུ་རིམ་དང་གསོལ་འདེབས་ནང་མར་བསྒྲུབས་པ་དང་། གཞན་ཡང་ཕྱོགས་ཐམས་ཅད་དུ་གསོལ་བ་འདེབས་པ་དང་། ཁྱད་པར་དུ་བདག་ཉིད་ཆེན་པོ་ཉིད་ཀྱི་སྲས་ཀྱི་ཐུ་བོ་དམ་པ་མཁན་ཆེན་བྱང་ཆུབ་རྩེ་མོ་དང་། ཆོས་རྗེ་ཉི་མ་གཞོན་ནུ་གཉིས་ཀྱི་—207—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།བཞུགས་སྟན་ཕུལ་མེ་ཏོག་གཏོར་ནས་བསྟན་པ་དང་སེམས་ཅན་གྱི་དོན་དུ་བཞུགས་པར་གསོལ་བ་བཏབ་པའི་མཐུ་ཆེན་པོ་བསྟེན་ནས། ཟླ་གསུམ་བཞིའི་དབང་དུ་བསྙུང་པ་དངས་པར་གྱུར་ཏོ། །ཞེས་གྲག་གོ །དེའི་དུས་སུ་སེམས་དཔའ་ཆེན་པོའི་གསུང་ན་རེ། ཁོང་རྣམས་གཉིས་ལ་ནད་པ་གཞན་དང་མི་འདྲ་དང་ཁ་མེད་ཀྱང་དགེ་སྦྱོར་འཕེལ་དུ་སོང་། རིག་པ་དང་པོ་ཡོད་གསུངས་ཟེར། དེ་ནས་ཡང་ཟླ་བ་བདུན་པ་ནས་བསྙུན་ལོག་པའི་ཚུལ་བསྟན་ཏེ། སྤྱིར་ཡང་མི་འགྱུར་རྡོ་རྗེའི་སྐུ་ཐོབ་པས། བསྙུན་མི་མངའ་ཡང་།ཡང་དག་ཇི་བཞིན་མཐོང་བའི་ཕྱིར། །སྐྱེ་སོགས་རྣམས་ལས་འདས་གྱུར་ཀྱང་། །སྙིང་རྗེའི་བདག་ཉིད་སྐྱེ་བ་དང་། །འཆི་དང་ན་དང་རྒ་བར་སྟོན། །ཞེས་གསུངས་པ་ལྟར། བསྙུང་བའི་ཚུལ་བསྟན་པ་ལ། ད་རུང་སྨན་དང་ལྷ་རྗེ་བསྟེན་པ་ཞུ་ཞུས་པས། ན་སོ་མཐར་ཕྱིན་པ་དང་ནད་འཛིན་ཆེས་པའི་ཕྱིར། ཕན་པར་དཀའ་བས་དགག་སྒྲུབ་མེད་པར་རང་སོར་གློད་ནས་འཇོག་པ་ཡིན། ལར་ཡང་རང་ཉིད་མི་བསྒྲུབ་པ་དེ་ལ་གཞན་ལ་ཡང་བསྟན་པར་མི་རིགས། འོ་སྐོལ་གྱིས་དོད་ལོ་ས་སྐྱར་ཕྱིན་དུས། ཙིབས་རི་བ་ཡིན་པའི་རྟོག་ལྡན་ཅིག་ས་སྐྱའི་ཡང་དགོན་ན་ནད་དྲག་པོས་བཏབ་འདུག་པ་ཅིག་ན་རེ། ནད་ལ་སོགས་པ་ལམ་དུ་འཁྱེར་ན་ཇི་ལྟར་བྱེད་ཟེར་བ་ལ།བདག་གཞན་སྒྱུ་ལུས་ཀྱི་ཕུང་པོ་འདི། །ན་ན་ན་སྟེ་ན་བས་དགའ། །—208—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།སྔར་བསགས་ཀྱི་ལས་ངན་འཛད་པ་ཡིན། །ཆོས་སྤྱོད་ཀྱི་བྱ་བ་སྣ་ཚོགས་ཀྱང་། །སྒྲིབ་གཉིས་སྦྱོང་པའི་ཆེད་དུ་ཡིན། །ན་བ་མེད་ན་མེད་དེ་དགའ། །ལུས་སེམས་བདེ་ན་དགེ་སྦྱོར་འཕེལ། །མི་ལུས་དོན་ཅན་བྱེད་པ་ཡང་། །སྒོ་གསུམ་དགེ་ལ་སྦྱོར་བ་ཡིན། །འབྱོར་པ་མེད་ན་མེད་དེ་དགའ། །བསྲུང་བསྲལ་གྱི་བྱ་བྲེལ་དེ་ལ་མེད། །འཐབ་རྩོལ་ཀྱི་ཁྲོ་ཞབྲུགས་ཇི་སྙེད་པ། །འཛིན་ཆགས་ཀྱི་ནོར་ལས་བྱུང་བར་ངེས། །འབྱོར་པ་ཡོད་ན་ཡོད་དེ་དགའ། །བསོད་ནམས་ཀྱི་དགེ་ཚོགས་སྤེལ་བས་ཆོག །འཕྲལ་ཕུགས་ཀྱིས་ཕན་བདེ་ཇི་སྙེད་པ། །བསོད་ནམས་ཀྱི་འབྲས་བུ་ཡིན་པར་ངེས། །མྱུར་དུ་ཤི་ན་ཤི་བས་དགའ། །—209—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།རྐྱེན་ངན་གྱིས་བར་དུ་མ་ཆོད་ཅིང་། །མཚམས་སྦྱོར་གྱི་བག་ཆགས་བཟང་འགྲོགས་པས། །མ་ནོར་གྱི་ལམ་དུ་ཚུདོ་པར་ངེས། །ཡུན་དུ་གསན་ན་གསན་པས་དགའ། །ཉམས་མྱོང་གི་ལོ་ཐོག་སྐྱེས་པ་ལ། །གདམ་ངག་གི་བརླན་དྲོད་མ་ཡལ་བར། །ཡུན་དུ་བསྟེན་པས་སྨིན་པར་འགྱུར། །ཅེས་བསྟན་པ་བཞིན་དུ། འོ་སྐོལ་རང་གང་བྱུང་ལ་དགའ་བ་སྒོམ་པའི་མན་ངག་འདི་ཉམས་སུ་ལེན་པའི་ཕྱིར་ཕན་པའི་ཐབས་མི་ཚོལ། དོན་ལ་ནད་ཅེས་བྱ་བ་གྲུབ་པ་ཡང་མེད་ཅིང་། འབྱུལ་པའི་བློ་ངོར་སྣང་བ་འདི། རྒྱུ་འབྲས་སླུ་བ་མེད་པར་སྟོན་པའམ་ཆོས་པའི་ཤན་འབྱེད་ལྟ་བུའམ་སྒྲིབ་གཉིས་སྦྱོང་བའི་ཐབས་མཆོག་ཀྱང་ཡིན། དགེ་སྦྱོར་གྱི་བསྐུལ་ལྕགས་ལྟ་བུར་ཡང་འདུག་པས། འདི་སྤོང་བའི་ཐབས་མི་ཚོལ། ཕྱོགས་ཀྱི་རིམ་གྲོ་འདི་རྣམས་ཀྱང་ང་ཐར་ལ་འཆིར་མ་བཅུག་གསུང་བ་ལ། དྲུང་གི་ཞལ་མཐོང་བ་དང་གསུང་ཐོས་སུ་རེ་བའི་གདུལ་བྱ་དཔག་མེད་མཆིས་པས་ད་རུང་སྐུ་ཚེ་བྱིན་གྱིས་རློབ་པར་ཞུ་ཞུས་པས། ཕྲུ་བའི་ནང་ན་མེད་པར་གཟར་བུར་འབྱུང་བ་འདི་མི་རིགས་པ་ཡིན་ནའང་། ཕན་ཐོགས་པ་ཡང་མང་རབ་བྱུང་། གཞན་དོན་གྱི་ལས་ལ་ཆེས་བྱ་བ་མ་མཆིས་ཀྱང་། འོ་སྐོལ་གྱི་ཚོད་རྩིས་པའི་ཟང་ཟིང་ཡང་ཅུང་མང་བ་ཙམ་ཡང་མི་ཤི་ཡང་གཞན་དོན་ཆུང་དུ་ཡང་མི་འགྲོ་མཆི་གསུངས་པ་ལས། དྲུང་ནས་གཞན་དོན་གཞན་དུ་རྒྱ་ཆེ་ཡང་།—210—

རྒྱལ་སྲསརིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།བདག་ཅག་གདུལ་བྱ་རྣམསམགོན་པོ་མེད་པར་འགྱུར་བས། ཅི་ནས་ཀྱང་བཞུགས་པར་ཞུས་པས། ནུས་པ་མེད་ན་ལྷན་ཅིག་འགྲོགས་ཀྱང་དགོས་པ་ཆུང་ནུས་པ་བྱུང་ན་མྱུར་དུ་འགྲོ་བ་ཐམས་ཅད་སྒྲོལ་བར་འདོད་ན། བློ་གཏད་པའི་ལྟོས་དང་བཅས་པ་ཁྱེད་རྣམསཡལ་བར་ག་ལ་འདོར། ང་དང་ཕྲལ་བ་ལ་མྱ་ངན་བྱ་མི་དོགོས། རྒྱུན་དུ་གསོལ་བ་ཐོབ་དང་ཁོ་བོ་ཡོད་མཚུངས་ཀྱི་གསུངས་ཞེས་གྲག་ག །དེའི་དུས་མཁན་ཆེན་བྱང་རྩེ་བས་བྱོན་ནས་གདན་བཞུགས་ཞུས་པས་མ་བཞེས་པར། ཚུར་ལ་གདན་བཞུགས་མཛད། སེམསདཔའ་ཆེན་པོ་རང་གི་སྔར་གྱི་བཞུགས་གདན་གྱི་སྟེང་དུ་ཡང་སྟན་བརྩེགསགསུངས་ནས་མཁན་ཆེན་པ་བཞུགས་སུ་བཅུག་རྟེན་འབྲེལ་མཛད་པས། དངོས་སུ་གསུང་མ་བྱོན་ཡང་བཞུགས་སྟན་གྱི་སྟེང་དུ་བཞུགས་གསུངསཔ་དེ། ཆོས་རྒྱུད་ཟུང་ཟེར་བའི་ཞལ་ལྟ་རུ་གོ་ཞེས་ཉེ་གནས་སྟོན་པར་གསུང་ངོ་། །དེ་དུས་ཐམས་ཅད་ལ་མཇལ་ཁ་ཅིག་གཏོང་བར་ཞུ་ཞུས་པས་ད་ལྟའི་སྐབས་འདི་འདྲར་ཕྲད་ཀྱང་རང་གཞན་གཉིས་ཀ་ལ་གནོད་པ་ལས་མི་ཡོང་གསུངས་ཟེར།དེའི་དུས་ཀྱང་མཚན་བཅས་ཀྱི་ཐུགས་དམ་རྣམས་ཡེ་མ་ཆགས་པར་མཛད་པ་དང་། གནལ་བསྲུང་བའི་ཕྱིར། དཀོན་བརྩེགས་བསྒྲགས་པའི་དུས། མགུར་མ་བླངས་པའི་དུས་སུ། ཤུགས་ཆེན་པོ་བཤུམསཔས། དོ་ཞག་མཚན་བཅསཀྱི་ཐུགས་དམ་རྣམས་ཀྱང་གློད་པ་དང་། ཁྱད་པར་དུ་སྙིང་རྗེའི་དམིགས་པ་མི་མཛད་པར་ཞུ། གློ་བུར་དུ་གསེར་མ་བྱུང་དོགསཡོང་བར་གདའ་ཞུས་པས། འོ་སྐོལ་གྱི་མཚན་མེད་ལ་མཚན་བཅས་ཀྱི་དགེ་སྦྱོར་གྱིས་མི་གནོད་པར་གདའ་ཞིང་ཐབས་—211—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ ་གྱི་གསུང་སྐོར།ཤེས་རབ་ཟུང་དུ་འབྲེལ་བའི་ཕྱིར། རྩོལ་བ་ཅུང་ཟད་ཡོད་ཀྱང་བྱེད་སྤྲོ་བར་འདུགསྙིང་རྗེའི་དམིགས་པ་ཆེད་ཀྱིས་མ་བཟུང་ཀྱང་འགྲོ་བའི་སྡུག་བསྔལ་དྲན་ཙམ་ངང་ཤུགས་ཀྱིས་སྐྱེ་བར་འདུག་བྱུང་རྒྱལ་དུ་བཏང་ན་ཉིད་ཅག་རྣམས་ཡང་བར་དོགས་ནས་དྲན་འཛིན་ཆེན་པོ་བྱས་པ་ཡིན། འཆི་ཁར་འཕོ་བ་ཡང་སྒོམ་པ་ལ་འདི་འདྲའི་འཕྲོ་ལ་ཤི་ན་ལེགས་པ་ཡིན་མོད་གསུངས་ཟེར། དེ་དུས་སྤྱིར་བསྐྱེད་རྫོགས་གཉིས་ལ་བརྟན་པ་ཐོབ་པ། ཁྱད་པར་དུ་སྒྱུ་ལུས་རྨི་ལམ་ལ་དབང་འབྱོར་བའི་མཁས་སྒྲུབ་ཆེན་པོ། སེམས་དཔའ་ཆེན་པོའི་ཐུགས་ལ་བླ་མ་རྡོར་གཞོན་པ་བྱ་བ་དངུལ་ཆུ་ན་སྐུ་མཚམས་དམ་པོ་ལ་བཞུགས་པའི་ཆུ་སྐྱེལ་ལ་ཞུ་བ་བསྐུར་ནས།དྲུང་ནས་བསྐུར་པ་འདི་ལ་གསོལ་བ་ཐེབས་མི་ཐེབས་ཀྱི་རྨི་ལམ་གཅིག་བཟུང་ནས་ལན་ཅིག་ཡིག་གེར་བཏབ་ལ་བསྐུར་བར་ཞུ་ཞུས་པས། ད་རེས་རང་གསོལ་བ་ཐེབས་སྙམ་པ་མི་འདུག ལྷག་པའི་ཡི་དམ་ལྷ་དཔག་ཏུ་མེད་པ་འདུ་བ་དང་།དཔའ་བོ་དང་མཁའ་འགྲོ་སའི་ཚོགས་བསམ་གྱིས་མི་ཁྱབ་པ་དང་། ལྷ་དང་ལྷ་མོ་དུ་མས་མཆོད་པའི་ཚོགས་མཐའ་ཡས་པ་རྣམས་ཀྱིས་བསུ་བ་དང་། ཆོས་རྗེ་ཉིད་ཀྱང་ཞིང་གཞན་དུ་གཤེགས་པ་ལ་ཐུགས་སྤྲོ་བ་རྣམ་འགྱུར་ལ་སོགས་གཏན་ཚིགས་སུ་དུ་མ་ཞིག་འདུག་ཏེ། ཞིབ་ཏུ་བཤད་ན་ཅི་རིགས་ཀྱི་བློར་མི་ཤོང་པའི་རྒྱུ་མཚན་ཅིག་འདུག་པས་མི་འཆད་དེ་ཙམ་གྱི་གོ་མོད་གསུངས་ཟེར། དེ་དུས་ཇོ་ནང་གི་སྒྲུབ་པ་མོ་རླུང་ལྟས་རྟག་པོ་ཡོད་ཟེར་བ་ཅིག་ན་རེ་ཡང་། སེམས་དཔའ་ཆེན་པོ་བསྙུང་པ་འདི་ལ། ཁོང་རང་གིས་ཞིང་འདིར་བཞུགས་པའི་རྟེན་འབྲེལ་མཛད་ན་གསོལ་བ་ཐེབས་ཙམ་དུ་འདུག་སྟེ། སེམས་དཔའ་ཆེན་པོ་ཁོང་རང་ཡང་བཞུགས་པའི་ཐུགས་དགོངས་མི་མཛད་པ་ཐུགས་ཐག་བཏུངས་འདུག་པས། སྐུ་རིམ་ཀྱང་—212—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།གལ་ཆེ་སྟེ་དེ་བས་ཀྱང་དྲུང་ལ་རང་གི་རྟེན་འབྲེལ་གཙོ་ཆེ་ཟེར་བ་ཐོས་ནས། དྲུང་དུ་ཞུས་པས། འོ་ན་རླུང་ལྟས་ཀྱང་རེ་རྟགས་ཡོད་པར་འདུག འོ་སྐོལ་ལ་སྡོད་པའི་མཚམས་རང་མེད་གསུང་ཟེར།འོ་ན་འདི་ལྟར་གྱིས་གསུངས་པའི་ཞལ་ཏ་གསུངས་པར་ཞུ་ཞུས་པས། སྔོན་གྱི་དུས་ན་དཔོན་ཆེན་ཀུན་དགའ་བཟང་པོ་ལ་གཡོག་པོ་རྣམས་ཀྱིས་ཁ་ཆེམས་འཇོག་པར་ཞུས་པས། ཁ་ཆེམས་ཁམས་འདི་བཟང་དུ་སོང་ཙ་ན་བྱེད་ཟེར་བའི་གཏམ་ཅིག་འདུག་སྟེ། དེ་བཞིན་དུ་འོ་སྐོལ་གྱིས་ཁམས་འདི་བཟང་དུ་འགྲོ་རྒྱུ་ཅིག་མི་ཡོང་། སློབ་དཔོན་རྒྱལ་མཚན་དར་གྱིས་ཀྱང་དོན་གྱིས་ན། ཁ་ཆེམས་འདྲ་བའི་ཡི་གེ་ཅིག་བསྐུར་འདུག ཁ་ཆེམས་འཇོགས་པ་སྐབས་སུ་བབས་དུག་ནའང་།ནད་ཀྱི་གདུང་ལུས་ཀྱི་ཤེད་ཟད་པའི་སྐབས་འདིར་ཚིགས་བཞི་པོ་རེ་ཙམ་པ་དང་ལབ་པ་ལ་ཡང་ཅུང་གལ་ཡོང་གིན་འདུག ལར་གྱིས་འོ་སྐོལ་ཁམས་བཟང་དུས་སུའང་ཆོས་དང་འཇིག་རྟེན་གྱི་བྱ་བ་གང་ལའང་། ཁྲིགས་ཀ་འདི་ལྟར་ཡིན་གྱི་ཏིག་ཏིག་མེད་པར། གང་བྱུང་ལ་གཏོང་གིན་ཡོད་པ་དེ་ཡིན་མོད། ང་འཆི་ཁ་དང་ཤི་བའི་རྗེས་ལ་འདི་ལྟར་བྱེད་ཀྱི་ཁྲིགས་ཀ་དེ་བས་ཀྱང་ག་ན་འོང་། གལ་ཏེ་ཁ་ཆེམས་ལ་ཉན་མཁན་ཡོད་ན་སྔར་ཁམས་བཟང་དུས་རང་གིས་ཤེས་ཚོད་དཔེ་མཁྱུད་མེད་པར་བསྟན། རྩོམ་པ་ཡང་ཆེ་ཆུང་ཅི་རིགས་པ་བྱས་ཤིང་ཁྱད་པར་དུ་ཚིགས་བཅད་ཆེ་ཆུང་མང་དག་ཅིག་ཡིག་གེར་བཀོད་པ། དེ་རྣམས་ཁ་ཆེམས་ཡིན།དེ་མ་གཏོགས་དོ་ཞག་འབྲེལ་མེད་ཚིགས་སུ་སྨྲས་པ་ལ་སོང་མེད། དེ་ལ་བསམས་ནས་ཕྲད་ཀྱང་འདི་ལས་གཞན་པ་སྨྲ་རྒྱུ་མེད། ཤི་ཡང་ཁ་ཆེམས་གཞན་འགའ་མ་མཆིས་སོ། །བྱས་པ་དེ་ཀ་ཡིན། ཉིད་ཅག་རང་རྣམས་ཀྱང་བློ་དཀོན་མཆོག་ལ་—213—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ ་གྱི་གསུང་སྐོར།གཏོད་ཚེ་འདི་དང་མ་འདྲེས་པའི་ཆོས་རེ་གྱིས། སེམསཅན་གྱི་དོན་དུ་ཆོས་ཚུལ་བཞིན་དུ་བྱེད་པ་ཐམསཅད་རྒྱལ་བ་སྲས་དང་བཅས་པའི་རྒྱུད་འཛིན་ཡིན་པ་ལ།འོ་སྐོལ་གྱི་ལྟ་མོས་ཀྱང་ཅི་འཚལ། དེསན་ཀུན་གྱི་ཆོས་རྒྱུད་ཀྱང་ལེགས་པར་ཟུང་། ཁྱད་པར་དུ་སྟོན་པ་ཟླ་བཟང་རང་ཡང་དགེ་སྦྱོར་ལ་འབད་པ་ཐོན། བྱ་བྲལ་མིང་བཏགས་ཡིན་པའི་ཕྱིར། ལོངསསྤྱོད་མེད་ན་ལེགས་པས། ངའི་རྗེས་སུ་བྲེ་གང་བཏང་རྒྱུ་མ་བྱུང་ཀྱང་བཟོད། ནུས་པ་བྱུང་ཚད་ཀྱིས་སྙོམ་ཆུང་ལ་བྱམས་སུ་བྱེད་པ་དང་། ཁྱད་པར་དུ་ད་ལྟ་རང་རེསསྐྱོང་དགོས་ཡིན་ཡོད་པའི་མ་ནུས་པ་འདི་རྣམས་བསྐྱང་རན་ལེགསཔོ་གྱིས། སྡུག་གེ་རྣམས་སྙིང་རྗེ་བ་ཡིན། ལའང་རྒྱུའི་དངོས་གཞི་དེ་ཀ་ཡིན་ནོ། །ཞེས་གསུངས་སོ། །ནང་གཅིག་ཕྱག་མཛུབ་གཡས་པ་ནམ་མཁའ་ལ་ཀེར་མཛད་ནས། མདང་ཁ་ཆེ་པཎ་ཆེན་ཤཱཀྱ་ཤྲི་དཔོན་སློབ་ལ་འབུལ་བ་དང་བསྙེན་བཀུར་བཟང་པོ་གྲུབ་ཡོད་དོ་གསུང་བ་ལ། དྲུང་ནས་འབུལ་བ་མཛད་པའི་དུས་ན་ཁ་ཆེ་པཎ་ཆེན་གང་ན་བཞུགས་ལགས་ཞུས་པས། བྱམབའིཔ་མགོན་པོའི་དྲུང་ན་བཞུགས་མཆི་གསུངསཟེར། དེ་ལ་འཕྲོསཔས། རྨི་ལམ་འཛིན་པ་འདི་ལ་སྔར་ནས་བྱང་ཆ་ཆེན་པོ་ཅིག་ཡོད། ཞིང་ཁམས་གྲངསམེད་པ་ལྟ་བ་དང་། དེ་ན་བཞུགས་པའི་སངས་རྒྱས་དཔག་ཏུ་མེད་པ་ལ་ཆོས་ཉན་པ་ལ་སོགས་པ་འབད་རྩོལ་མི་དགོས་པར་ཡོད་པ་ཅིག་བྱུང་། བར་སྐབས་ཅིག་ཏུ་འགྲིབ་འདུག་པ་ཡིན་ཏ། དིང་སང་ན་བ་འདིས་རྨི་ལམ་སོང་ཚུད་འདུག མ་འགགས་པའི་སྣང་བ་འདི་མཚར་ཆེ་བར་སྐབས་སུ་འགྲིབ་པ་དེ་ཡང་། གསོ་དེ་ཀ་འདྲ་དེ་སྐྱེས་པ་དེས་ཡང་ལན་ནམ་གསུངས། ལར་བློ་ཆོས་སུ་སོང་བ་རེ་བྱུང་ན་འཇིག་རྟེན་གྱི་བསོད་ནམས་ཆེན་པོ་སྐད་ཟེར་བ་འདི་—214—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ཀུན་ལ་བྱུང་ན་རང་ལེགས་པར་འདུག་ཏེ། འབད་རྩོལ་གྱིས་མ་བསྒྲུབས་པར་བྱུང་ན་ལོངས་སྤྱད་དུ་རུང་ཅེས་སོགས་ཀྱི་དགག་སྒྲུབ་མང་པོ་བཤད་འདུག་ནའང་།འབྱོར་ནའང་འབྱོར་པ་ལམ་དུ་སློངས། རྒུད་ནའང་རྒུད་པ་ལམ་དུ་སློངས་པ་འདི་ལ་ཅི་དྲུའི་ཅུ་གལ་ཅིག་འདུག་གསུངས་ཟེར། ཟླ་བ་བཅུ་པའི་ཚེས་བརྒྱད་ཀྱི་ཐོ་རངས། སློབ་དཔོན་དཔལ་ཡེ་ལ་དམར་རྩོང་སློང་ལ་མདུན་རྒྱབ་ཅིག་བསྒྱུར་གསུངས་ཏེ། དེ་བཞིན་བྱསཔས། ཕྱག་ཐལ་མོ་སྦྱར་ནས་ཡུན་རིང་པོ་བཤུམས་པའི་བར་སྐབས་ཅིག་ཏུ་གསུང་མང་རབ་བྱོན་པའི་ཚིག་འབྲུ་གང་ཡིན་མ་གོ་ནས།ནང་པར་རྒྱུ་མཚན་ཞུས་པས། ང་བསྙེམ་མ་ཉལ་བྱས་པ་དེའི་མདུན་ན་རྗེ་བཙུན་བྱོན་འདུག་པས། རྗེ་བཙུན་མའི་འདུན་དུ་ང་ཉལ་བསྡད་པས་མི་ཡོང་། རྩོར་ལངས་ལ་གསོལ་བ་གདབ་དགོས་བསམ་ནས་དེ་ལྟ་བྱས་པ་ཡིན་གསུང་བ་ལ་རྗེ་བཙུན་མ་རྣལ་འབྱོར་མ་ལགས་སམ་སྒྲོལ་མ་ལགས་ཞུས་པས། སྤྱན་ནམ་མཁའ་ལ་ཆེར་མཛད་ནས། སྒྲོལ་མ་སྒྲོལ་མ་ཅེས་ལན་གཉིས་གསུངས་པས། རྗེ་བཙུན་མ་གསུང་འབྱོན་གི་གདའ་ལགས་སམ་ཞུས་པས། ཧཱ་དེ་འདྲ་མི་འདུག་སྟེ། འོ་སྐོལ་དངོས་ཀྱི་སེམས་ཅན་གྱི་སྡུག་བསྔལ་མ་བཟོད་ནས་རྗེ་བཙུན་མ་ལ་བྱས་པ་མེད་པའི་ཡུས་མང་པོ་བཙོངས་གསུངས་དེ་དང་དུས་མཚུངས་པ། ཉང་སྟོང་དུ་སི་ཏུ་འཕགས་པའི་སར་བུ་མོ་གྲོང་པའི་ཆོས་ཀྱི་མ་གོས་པ་ཅིག་ལ། ལྷབ་ཁ་བབས་ནས་དང་པོར་མིག་གི་ཡུལ་རྒྱལ་འཕམ་འཆད་པའི་འཕྲོ་ལ། དེ་འདྲ་རྣམས་ཏ་ཆ་མེད་དེ། ཉི་མ་ནུབ་ཕྱོགསཡ་གི་ནསབླ་མ་རྒྱལ་སྲས་ཐོགས་མེད་བྱ་བ་ཟླ་བ་བཅུ་པའི་ཚེས་བརྒྱད་ལ་རྗེ་བཙུན་མ་སྒྲོལ་མས་གཡུ་ལོ་བཀོད་པའི་ཞིང་ཁམས་སུ་གདན་དྲངས་ནས་འགྲོ་བ་འདུག་ཟེར་ནས་བྱུང་ཞེས་གྲག་གོ །—215—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།དེ་དུས་ཉིན་ཅིག་ད་རུང་ཡུག་ཅིག་འཆི་ན་མི་འཆི་བར་འདུག་ཀྱང་རྩ་ཁོ་ནི་བཏུལ་འདུག རྩ་ལ་ཡང་འཇུངས་མི་འདུག་གསུང་ནས་ཕྱག་རྐྱང་བྱུང་བ་ལབལྟས་པས་རྩ་བཏུལ་བཏུལ་འདུག་སྟེ། དེ་ལ་བརྟེན་ནས་བསྙུང་གཡོག་པ་ཅིག་གིས། བླ་མ་ལ་མོས་གུས་ཆེ་རབ་ཡོད་ཀྱང་སངས་རྒྱས་དངོས་ཀྱི་འདུ་ཤེས་མེད་པའི་རྟགས་སམ། འོན་ཀྱང་གསུང་འདི་རྣམས་འབྱོན་པའི་རྐྱེན་དུ། རྩ་བཏུལ་ཆེད་པོ་མི་སྡོད་པ་ཡིན་ཟེར། གལ་ཏེ་མི་འདོད་པ་ཐོག་ཏུ་བབས་ནས་སྐུ་གཤེགས་ན།འཕོ་བ་ལ་སོགས་པ་ཐུགས་དམ་གྱི་གསལ་འདེབས་འདི་ལྟར་གྱིས་གསུང་བའི་ཞལ་ཏ་ཐུགས་ལ་འདོག་མི་མཚམས་མ་ལགས་སམ་ཞུས་པས། ཧེ་ཉིད་ནི་མི་འདོད་པ་ཐོག་ཏུ་བབས་ནས་ཤི་ན་ཟེར་ཡིན་འདུག་སྟེ། ཤི་ཡང་མི་འདོད་ཐོག་ཏུ་བབ་པ་མིན། འདི་ཁོ་ཡོང་བའི་གྲབས་ཅིག་སྔར་དུ་ཚར་མི་རྒན་གྱི་ལས་ཐབས་ཟིན། ཕོ་ལོ་བདུན་ཅུ་དོན་ལྔ་ལོན་འདུག་ཚེ་ཡང་ཐུང་ཐུང་མིན། མཚམས་གྲོལ་ནས་མི་མང་པོ་འཚོགས་པ་དང་ཆོས་སྟོན་པའི་འཕྲོ་ཡང་མེད་པས་ན་བའི་དུས་ཀྱང་སྔ། འཆི་རན་འདི་འདྲ་ཅིག་ཡང་འདུག་སྙམ་པའི་བློའི་ལྷག་མ་ཡང་ལུས་པ་མེད། དོ་ཅིག་ནས་སྟོན་སྟོན་འདི་འགྲོ་དོན་རེ་དགའ་རེ་ཡོང་གིན་འདུག་ཏེ། འགྲོ་དོན་ཆུང་ངུ་ཡང་མི་འགྲོབྱང་ཆུབ་ཀྱི་སེམས་གཉིས་པོ་འདི་དང་ནམ་ཡང་འབྲལ་མ་མྱོང་། ན་བའི་རྐྱེན་གྱིས་རྨི་ལམ་སོར་ཆུད་བྱས་པ་དང་འདྲ་བར། ཅི་ཡིན་ཆ་མེད་ཅིག་ལ་ཁར་སིང་ལྕིད་པོ་ན་བ་ནས་བཟུང་སྟེ་དིང་སང་གི་བར་དུ། ལུས་ལ་ཤེད་མེད་ཀྱང་ལྷག་པར་དུ་བྱང་ཆུབ་ཀྱི་སེམས་གཉིས་འཕེལ་བའི་སྐབས་འདི་འཇོག་པའི་འཆི་བ་རྙེད་དཀའ་ཡང་། བདག་གིས་འབད་མེད་དུ་རྙེད་པ་དཀོན་མཆོག་དྲིན་ཡིན། དེ་ལྟ་བུའི་ངང་ནས་འཆི་བ་དེ་ཀ་འཕོ་བ་ཟེར་བ་ཡིན། གཞན་—216—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།གསལ་འཐེབས་བྱ་རྒྱུ་མེད། བྱས་ཀྱང་དགའ་རུ་ཨེ་གཏོང་ཡང་མི་ཤེས་དེའི་སངས་རྒྱས་རྗེས་དྲན་སོགས། སུས་ཀྱང་གཡེང་པར་འགྱུར་བ་མེད། ཅེས་པ་དེ་རང་ཁྱེད་རང་རྣམས་ཡང་མ་འགལ་བས་མཛོད་གསུང་ཞིང་དེ་ནས་ཀྱང་ཟླ་བ་ཕྱེད་དང་གཉིས་བཞུགས་ཞེས་གྲག་གོ །ཞིང་ཁམས་གང་དུ་སྐྱེ་བ་ཞེས་ཞུས་པས། འགྲོ་ལ་ཕན་པར་འགྱུར་ན་དམྱལ་བར་འགྲོ་བ་ཡང་ཤིན་ཏུ་སྤྲོ་མི་ཕན་ན་དག་པའི་ཞིང་ཡང་མི་འདོད་ལགས་ཞུས། དེ་དུས་དགོང་ཅིག་མཎྜལ་དང་མཆོད་པ་སྣ་ལྔ་ཁྱེར་ཤོག་གསུང་ནས།བདུད་རྩི་ཕྱག་མཛུབ་ཀྱིས་གཏོར་ཞིང་ཕུད་མཆོད་རྒྱས་པ་རེ་མཛད། ཡང་ཕྱག་ཐལ་མོ་སྦྱར་ཞིང་དབུ་དུད་པ་རེ་མཛད། མཆོད་པ་རྣམ་ལྔ་ཕྱག་རྒྱ་དང་བཅས་པ་ལན་ལྔ་བསྐྱར་ཡིན་འབུལ། དྲུང་ན་འཁོད་པ་རྣམས་ལ་ཡང་མཆོད་པ་ཕུལ་གསུང་ནས་སྤྱན་ཆབ་འབྱིན་གྱིན་འདུག་པའི་ནང་པར་རྒྱུ་མཚན་ཞུས་པས། ཡི་དམ་འདྲ་བྱོན་པས་ཁྱེད་རྣམ་པས་ཡང་མཆོད་པ་ཕུལ་བྱས་པ་ཡིན། གཞན་བཤད་རྒྱུ་ཙམ་མི་གདའི་གསུང་ནས། ཞིབ་ཆ་གསུང་དུ་མ་གནང་ཞེས་གྲག་གོ །སློབ་དཔོན་ཡོན་ཏན་འོད་བསྙུང་གཡོག་ཀྱི་རེ་མོད་ལ་ཡོད་པའི་སྐབས་སུ་ནུབ་ཅིག་སྲོད་ཀྱི་ཆ་ལ་མ་དག་པའི་ལས་སྣང་ཐམས་ཅད་འགགས་ནས། ཞིང་ཁམས་རྣམ་པར་དག་པ་མཛེས་ཤིང་ཡིད་དུ་འོང་བ་དངས་ཤིང་ཐོགས་མེད་པ་ནམ་མཁའི་དབྱིངས་ལྟར་རྒྱ་ཁྱོན་དང་རྩ་གནས་གཞལ་བར་མི་ནུས་པ་འདུག་གསུང་གིན་ཕྱག་ནམ་མཁའ་ལ་ཡུག་ཡུག་མཛད་དེ། བཏེགས་ན་སྤར་སྤར་གྱིས་བྱེད། རེག་ན་བདེ་བ་བསྐྱེད་པ་ལ་སོགས་པ་མཚར་དུ་ཆེ་བ་ཅིག་གི་དབུས་ན། རང་རེ་འདུག་པ་དེའི་ཁོར་ཡུག་ཀུན་གྱི་ཚོགས་གྲངས་མེད་པས་བསྐོར་འདུག དེ་དུས་རྩ་ན་ཡོད་པའི་གནད་ཡིན་—217—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ན་བླ་མ་རྒྱ་མ་བ་རྣམ་པ་གསལ་བར་འདུག གཞན་ཡང་འོད་གསལ་གྱི་སྣང་བ་ཟ་ཟི་ལང་ལོང་བརྔོད་ཀྱིས་མི་ལང་པ་ཅིག་འདུགཏེ། ད་སྟེ་མགྱོགས་པོར་འགྲོ་བར་འདུག་གི་གསུང་ཟེར། དེའི་ནང་ཕྱོགས་སློབ་དཔོན་དཔལ་ཡེསགླང་རི་ཐང་བ་བདེ་བར་གཤེགས་ཁ་བཞིན་དུ། དག་པའི་སྣང་བ་འབའ་ཞིག་ཏུ་གདའ་ལགས་སམ་ཞུསཔས། ད་ལྟ་ཟ་ཟིའི་སྣང་བ་སྣ་ཚོགས་གཅིག་ལ་ཡེངས་ནས་འགྲོ་ཡིན་འདུག་ཏེ། དེ་ཐམས་ཅད་ལ་མངོན་ཞེན་བྱ་རྒྱུ་མེད། རྨི་ལམ་སྒྱུ་མ་དང་འདྲ་གསུང་ཟེར། བདེ་བར་གཤེགས་ལ་ཁད་པའི་དུས་དེར་ཡང་སྔར་ནས་ཉལ་བ་དང་མཉེས་པ་ལ་མ་གོམས་པར། ཙོག་ཙོག་པོར་སྡོད་པ་འདི་ཀ་བདེ་བར་འདུག གསུངས་ནས་དང་པོ་བསྙུང་བའི་མགོ་བརྩམས་ནས་ཕྱིས་བདེ་བར་གཤེགས་ཀྱི་བར་དུ།སྐུ་རྣམ་སྣང་གི་ཆོས་བདུན་དང་ནམ་ཡང་མི་འབྲལ་བའི་ངང་ནས། བཅུ་དགུའི་ནུབ་མོ་ནས་གསུངས་གཅད་མཛད་དེ། སྤྱན་ལ་ཡང་འགྱར་འགྱུར་མེད་པར། འོད་གསལ་ཆོས་སྐུ་ལས་མ་གཡོས་བཞིན་དུ། གདུལ་བྱ་རྟག་འཛིན་ཅན་གདུལ་བ་དང་། ལས་ཚུལ་བསམ་གྱིས་མི་ཁྱབ་པ་བསྟན་པ་དང་། ཞིང་ཁམས་གཞན་དུ་གདུལ་བྱ་རྒྱ་ཆེ་བར་དགོངས་ཏེ། སངས་རྒྱས་འདས་ནས་ལོ་གསུམ་སྟོང་ལྔ་བརྒྱ་དང་གསུམ་སོང་བའི་དུས། སེམས་དཔའ་ཆེན་པོ་ཉིད་ཀྱིས་དགུང་ལོ་བདུན་ཅུ་དོན་ལྔ་བཞེས་པས། ས་མོ་བྱའི་ལོ་ཟླ་བ་བཅུ་པ་ཐ་སྐར་གྱི་ཟླ་བའི་ཚེས་ཉི་ཤུ།རེས་གཟའ་སྤེན་པའི་ཉི་མའམ། སྐར་མ་ལག་ལ་ཡོད་པའི་དགོང་མོའི་ཆ། གཟིམ་ཁང་ཆོས་རྫོང་གི་སྤུ་ཤུ་ལ་ཉི་མ་ནུབ་པ་དང་མཉམ་དུ། འཆི་མེད་རྡོ་རྗེ་ལྟ་འའི་སྐུ་བཤིག་ནས། ཆོས་སྐུ་ཞི་བ་ཆེན་པོའི་དབྱིངས་སུ་གཤེགས་པའི་ཚུལ་བསྟན་ནས།དེའི་ཚེ་བར་དོ་ན་གནས་པའི་སེམས་ཅན་གྲངས་མེད་པའི་དོན་མཛད་དེ། དེའི་—218—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ནུབ་མོ་ཡང་། དངུལ་ཆུའི་སྟེང་གི་བར་སྣང་ཐམས་ཅད་འཇའ་ཚོན་སྣ་ལྔ་དང་།འོད་ཟེར་གྱི་རང་བཞིན་གྱིས་ཁེངས་ཏེ། སྒྲ་ཆེན་པོ་གྲགས་པ་དང་། དྲི་ཞིམ་པོའི་ངད་པས་ཁྱབ་པ་དང་། ས་ཆེན་པོ་གཡོས་པས་སྨན་བླའི་ཙག་ཁྲིའི་སྟེང་ནས་གསེར་སྐུ་ལྷུང་པ་ཙམ་བྱུང་ཟེར་ཅིང་། ལྷའི་མེ་ཏོག་གི་ཆར་ཁ་བ་བུ་ཡུག་འཚུབས་པ་ལྟ་ནྡ།་བབ་ཅེས་གྲག་གོ །དེའི་དུས་སུ་མི་ ཐམས་ཅད་མྱ་ངན་གྱིས་གདུངས་པས་ངུད་མོའི་སྒྲ་ཆེན་པོ་འབྱིན་པ་ལྟ་སྨོས་ཀྱང་ཅི་འཚལ། གནའ་མོ་དང་ཤ་ཁྱི་ལ་སོགས་དུད་འགྲོ་ཡིས་ཀྱང་མྱ་ངན་ཆེན་པོ་བྱས་ཏེ། བསྙུང་བའི་ཚུལ་བསྟན་པ་ནས་གནའ་མོ་དང་ཤ་ཁྱི་གཉིས་ཀ་རི་ལ་རྒྱང་བཅད་ནས་གཟིམས་ཁང་ཐོ་ཕྱིར་ལ་མ་འཁོར་བ་ལ། བདེ་བར་གཤེགས་པའི་ཉིན་མོར་བྱུང་ནས་ཆེད་དང་། དོན་གྱིས་གཟིམས་ཁང་ལ་སྐོར་བ་མང་པོ་བྱས་ཏེ། གདུང་ལ་གསོལ་བ་འདེབས་པའི་སྐབས་སུ། གནའ་མོ་དེ་ཡང་ན་བ་མེད་པར་གཟིམ་ཁང་གི་འོག་ན་འཕོ་བ་བཏབ་པ་བཞིན་བྱས་ནས་ཤི་འདུག་ཟེར། ཤ་ཁྱི་དེ་ཡང་དེ་ནས་རིང་པོར་མ་ལོུན་པ་ཤི་འདུག་གོ །སེམས་དཔའ་ཆེན་པོ་དེ་ཉིད་བདེ་བར་གཤེགས་ནས་ཞག་ལྔ་ཉི་མ་དྲུག་སོང་བའི་ནུབ་མོ།མཚམས་དམ་པོ་ལ་ཡོད་པའི་སྒྲུབ་པ་པོ་དག་སྣང་ཅན་འགའ་ཞིག་གིས་སྤྱན་གཟིགས་ཁར་ས་པ་ནི་སྤྱན་དྲངས་ཏེ་བདེ་བ་ཅན་གྱི་ཞིང་དུ་གཤེགས་པར་མཐོང་བ་དང་། ལ་ལས་རྗེ་བཙུན་མ་སྒྲོལ་མས་བསུ་བ་བྱས་ནས། གཡུ་ལོ་བཀོད་པའི་ཞིང་ཁམས་སུ་གཤེགས་པ་མཐོང་བ་དང་། ལ་ལ་དག་གི་ཁ་ཆེ་པཎ་ཆེན་གྱི་གདན་དྲངས་ཏེ། དགའ་ལྡན་དུ་གཤེགས་པར་མཐོང་བ་དང་། འགའ་ཞིག་གིས་ནི། ལྷ་དང་ལྷ་མོའི་ཚོགས་དཔག་ཏུ་མེད་པསབསུསཏེ། པོ་ཏར་ལར་གཤེགས་—219—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།པ་མཐོང་བ་དང་། ལ་ལ་དག་ནི་མཆོད་རྟེན་དཀར་པོ་བར་སྣང་ཁེངས་པ་ཞིག་གི་བང་རིམ་ལ་རིམ་གྱིས་འཛེགས་ནས་བྱོན་ཏེ། རྡོ་རྗེ་དྲིལ་བུའི་སྒྲ་སིལ་སིལ་སྒྲོག་བཞིན་དུ། འོ་སྐོལ་འོག་མིན་དུ་འགྲོ་ཡོང་གསུང་ནས། མཆོད་རྟེན་དང་བཅས་པ་ནམ་མཁའ་ལ་གཤེགས་པར་མཐོང་བ་ལ་སོགས་པའི་མཐོང་སྣང་མི་འདྲ་བ་དུ་མ་ཞིག་འདུག ཇོ་ནང་གི་སྒྲུབ་པ་མོ་ཚུལ་བཟང་བྱ་བའི་ཉམས་སྣང་ལ་སྤྱན་རས་གཟིགས་ཀྱི་རྟེན་དང་བརྟེན་པར་བཅས་པའི་དཀྱིལ་འཁོར་གཅིག་འདུག་པ་བཞིགས་ནས་ཤར་ཕྱོགས་ལ་བཞུད་པའི་སྣང་བ་བྱུང་ཟེར་རོ། །གང་ཞིག་མྱ་ངན་འདའ་བའི་ཚུལ་སྟོན་ཚེ། །ལ་བ་རྒྱ་མཚོའི་ཚོགས་དང་བཅས་པ་དང་། །ཁྱད་པར་འཁོར་ལོ་བདེ་མཆོག་སྒྲོལ་མ་སོགས། །ཡི་དམ་དཔག་ཏུ་མེད་པའི་ལྷ་ཚོགས་དང་། །མི་ཕམ་མགོན་དང་པཎ་ཆེན་ཤཱཀྱ་ཤྲཱི་སོགས། །ཆོས་དང་ཟང་ཟིང་མཆོད་པས་མཉེས་བྱས་ནས། །མ་འོངས་ཞིང་ཁམས་གདུལ་བྱ་དང་བཅས་པ། །གཟིགས་ཤིང་གཤེགས་པར་མཛད་པ་དེ་ལ་འདུད། །དེ་ཉིད་ཀྱི་སྐུ་གདུང་རིང་བསྲེལ་གྱི་སྙིང་པོ་ཅན་རྣམས་སྐུ་གསུང་ཐུགས་ཀྱི་རྟེན་དུ་གྱུར་ཚུལ་སྟོན་པ་ནི། དེ་ཡང་འདི་ལྟར་བདེ་བར་གཤེགས་ནས་ཞག་བདུན་ནས་སྤུར་བཞུས་ཏེ། མཁན་ཆེན་ཐམས་ཅད་མཁྱེན་པ་བྱང་ཆུབ་རྩེ་མོས་ཐོག་དྲངས་པའི། བུ་ཆེན་དགེ་བའི་བཤེས་གཉེན་དཔག་ཏུ་མེད་པ་འདུས་ནས། ཕྱི་—220—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ནང་གི་དཀྱིལ་འཁོར་མང་པོའི་ཞལ་ཕྱེ་སྟེ། གདུང་ལ་མཆོད་པ་ཡུན་རིང་པོར་ཕུལ་ནས། ས་སྐྱའི་ཐོག་དྲངས་པའི་དགོན་སྡེ་ཐམས་ཅད་དུ་ཇ་སྐོལ་ལ་སོགས་གཤེགས་རྫོངས་རྣམས་ལེགས་པར་བསྒྲུབས་པའི་སྐབས་སུ། གདུང་ཁང་ཞལ་ཕྱེ་བ་ལ་དེ་དུས་སྐུ་བྱོན་པ་ནི་མ་མཐོང་ཟེར་ཞིང་། རིང་བསྲེལ་དངས་ཤིང་འོད་འཚེར་བ་མུ་ཏིག་གི་མདོག་ལྟ་བུ་བྱས་པ་ནི་མང་པོ་མཐོང་ཞིང་། རང་རང་སོ་སོའི་ལག་དུ་ཕྱིན་ནས་བདེ་མཆོག་དང་། སྤྱན་རས་གཟིགས་དང་། དོན་ཞགས་དང་སྒྲོལ་མ་ལ་སོགས་པ་བྱོན་འདུག་ཟེར་བ་ཐོས་ཤིང་དངོས་སུ་མཐོང་བ་ནི་མེད་དོ།།བདག་རང་ལ་བདེ་བར་མ་གཤེགས་གོང་དུ་གནང་བའི་ཞལ་ཆེམས་ཅིག་ལ། དུང་གཡས་སུ་འཁྱིལ་པ་ལ་ཉི་ཟླའི་གཟུགས་ཀྱིས་བརྒྱན་པ་བྱོན་པ་ནི་ཐམས་ཅད་ཀྱི་མཐོང་བ་དེ་ཡིན་ནོ། །དེ་ནས་སྐུ་གདུང་རིང་བསྲེལ་ཐམས་ཅད། རྒྱ་ནག་ཡན། རྒྱ་གར་ཚུན་ཆོད། ཐམས་ཅད་དུ་ཁྱབ་པར་བྱས་ཏེ། འཇམ་པའི་དབྱངས་ཀྱི་རྣམ་འཕྲུལ་ཆོས་རྗེ་བསོད་ནམས་རྒྱལ་མཚན་དཔལ་བཟང་པོ་ཁུ་དབོན་དང་། རྒྱལ་པོ་ཆེན་པོ་ཡབ་སྲས་ཀྱིས་ཐོག་དྲངས་པའི་ཆེ་འབྲིང་ཆུ་གསུམ། མཐོ་དམན་འབྲིང་གསུམ་གྱི་ཕྱག་ཏུ་ཐེང་སྟེ། སྐུ་གསུང་ཐུགས་ཀྱི་རྟེན་དུ་གྱུར་ཏོ། །ཁྱད་པར་དུ་ཆོས་རྗེ་བསོད་ནམས་རྒྱལ་མཚན་དཔལ་བཟང་པོ་དང་གུ་ཤྲི་རྒྱལ་མཚན་དཔལ་བཟང་པོ་རྣམ་པ་གཉིས་ཀྱིས། དཔལ་བསམ་ཡས་ལྷུན་གྱིས་གྲུབ་པའི་གཙུག་ལང་ཁང་དུ། ནང་རྟེན་དེ་བཞིན་གཤེགས་པ་སྨན་བླ་བེེཌཱུརྱ་འོད་ཀྱི་རྒྱལ་པོའི་སྐུ། སྤྲུལ་སྐུ་མཐོང་བ་དོན་ལྡན་བཞེངས་ནས་དེའི་ཁྲི་རྒྱབ་རིན་ཆེན་དཔུང་པར་བཟོས་ཏེ། ཁྲི་རྒྱབ་ལ་སྨན་བླའི་ལྷ་ཚོགས་ཐམས་ཅད་ཚང་བར་བཀོད་ཅིང་། ལེགས་པར་གྲུབ་པ་དང་སེམས་དཔའ་ཆེན་པོ་ཉིད་ཀྱི་སྐུ་གདུང་རིང་བསྲེལ་—221—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།དཔག་ཏུ་མེད་པ་དང་། བཀའ་འབུམ་དང་ན་བཟའ་ལ་སོགས་པ་བཞུགས་ཤིང་བཟུང་འབུམ་དང་། རྒྱ་བོད་ཀྱི་མཁས་གྲུབ་ཕལ་མོ་ཆེའི་དབུ་སྐྲ་དང་། གདུང་རིང་བསྲེལ་དཔག་ཏུ་མེད་པ་ནང་དུ་བཞུགས་ཏེ། ཁྱི་ལོ་ཟླ་བ་དགུ་པའི་ཚེས་བརྒྱད་ལ།ཟུང་ཁར་རིན་ཆེན་སྡིངས་སུ། ཆོས་རྗེ་བསོད་ནམས་རྒྱལ་མཚན་དཔལ་བཟང་པོས་རབ་ཏུ་གནས་པ་མཛད་ནས། ཡང་གདན་དྲངས་ཏེ། ཡང་གའི་གྲུ་ལ་བྱོན་པས། ཆུ་ཕར་ཚུར་གཉིས་ཀ་འཇའ་འོད་ཀྱིས་འབྲེལ་བ་བྱུང་ཞིང་། དཔལ་སྡིངས་ལ་སོགས་པའི་གདན་དྲངས་པ་རྣམས་སུ་འཇའ་འོད་དང་མེ་ཏོག་ཆར་བབ་ཞིང་མདོར་ན་ཡང་ལམ་འགྲོ་བ་དཔག་ཏུ་མེད་པའི་དོན་མཛད་ནས། བོ་དོང་ཨེའི་ཀུན་དགའ་ར་བ་ན། ཨེ་པའི་དགེ་བའི་བཤེས་གཉེན་རྣམས་ཀྱིས་བཞེངས་པའི་ཕྱི་རྟེན་རྣམ་རྒྱལ་གྱི་གསེར་འབུམ་དང་བཅས་པའི་དྲུང་ན་མཆོད་པའི་སྤྲིན་ཚོགས་དཔག་ཏུ་མེད་པས་སྤྲས་ཏེ། ལྷ་དང་བཅས་པའི་འགྲོ་བ་རྣམས་ཀྱིས་མཆོད་པའི་ཡུལ་དུ་བཞུག་སོ། །དེའི་རྗེས་ལ་ཡང་མཁན་ཆེན་ཐམས་ཅད་མཁྱེན་པ་བྱང་ཆུབ་རྩེ་མོས་ཞལ་ལྟ་དང་བདག་རྐྱེན་དངོས་གཞི་མཛད། དབུས་ཕྱོགས་ནས་སྐུད་གསེར་ལྷག་མ་ནི་བརྒྱ་དང་ཉི་ཤུ་བྱུང་བའི་ཕལ་ཆེར་ཀྱང་སྐུ་ལ་གསོལ་ཏེ། བསྟན་པའི་གཙོ་བོའི་སྐུ་མི་ཚད་མ་སྤྲུལ་སྐུ་འཛམ་གླིང་བརྒྱན། སེམས་དཔའ་ཆེན་པོ་རང་གི་སྐུ་འདྲ་དངོས་སུ་བྱོན་པ་འདྲ་བ་བཞེངས་ཏེ། སེམས་དཔའ་ཆེན་པོ་རང་གི་སྐུ་གདུང་རིང་བསྲེལ་དཔག་ཏུ་མེད་པ་དང་། དབུ་ཞྭ་ན་བཟའ་ལ་སོགས་ཞལ་གསོལ་སྡེར་དང་། གཞན་ཡང་རྒྱ་བོད་ཀྱི་མཁས་གྲུབ་མང་པོའི་དབུ་སྐྲ་གསུང་རི་སྲེལ་དང་།གཟུངས་དཔག་ཏུ་མེད་པ་དང་བཅས་པ་བཞུགས་སོ། །མཁན་ཆེན་ཐམས་ཅད་མཁྱེན་པ་བྱང་ཆུབ་རྩེ་མོས། ཆོས་རྗེ་ཉི་མ་གཞོན་ནུ་གཉིས་ཀྱི་རབ་ཏུ་གནས་པ་—222—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།མཛད་དེ། རི་བོ་པོ་ཏ་ལ་དང་མཚུངས་པར་འགྱུར་པ་དངུལ་ཆུའི་ཆོསརྫོང་ན།མཆོད་པའི་ཚོགས་དཔག་ཏུ་མེད་པ་སྤྲས་ཏེ། ལྷ་དང་བཅས་པའི་འགྲོ་བ་ཐམསཅད་དུ་མཆོད་པའི་ཡུལ་དུ་བཞུགས་སོ། །དེ་ཡང་བདག་ཉིད་ཆེན་པོ་དང་པོ་བསྙུང་བ་ནས་བརྩམས་ཏེ། བདེ་བར་གཤེགས་ནས་སྤུར་སྦྱངས་སུ། གདུང་ལ་གསོལ་བ་འདེབས་པ་སོགས་གཤེགས་རྫོངས་བྱེད་པའི་དུས་ཐམས་ཅད་དང་། མཐར་ཕྱི་རྟེན་དང་ནང་རྟེན་བཞེངས་ནས་རབ་ཏུ་གནས་དུས་མཆོད་པ་ལ་སོགས་པ་ཐམས་ཅད་ཀྱི་དུས་སུ་འདིར།གང་གིས་སྤྲུལ་པའི་དཀྱིལ་འཁོར་གཤིག་བྱས་ནས། །དག་པའི་ཞིང་གཞན་གཤེགས་པར་གྱུར་པའི་ཚེ། །སྤྱན་རས་གཟིགས་དང་རྗེ་བཙུན་སྒྲོལ་མ་ལ་སོགས། །་ཡི་དམ་དཔག་ཏུ་མེད་པའི་ལྷ་ཚོགས་དང་།དཔའ་བོ་དཔའ་མོ་ལྷ་དང་ལྷ་མོའི་ཚོགས། །བསུ་བའི་ཕྱིར་དུ་ནམ་མཁའ་སྤྲིན་བཞིན་སྟིབས། །རི་དང་བཅས་པའི་ས་ཆེན་རྣམ་པར་གསོལ། །ལྷ་རྣམས་ཀྱི་ནི་རྔ་བོ་ཆེ་དག་ཀྱང་། །ཟབ་ཅིང་སྙན་པའི་སྒྲ་ཆེན་སྒྲོག་པར་གྱུར། །ཙན་དན་ཕྱེ་མལ་བསྒོས་པའི་མེ་ཏོག་རྣམས། །ནམ་མཁའི་ནང་ནས་ལྡིང་ཞིང་འབབ་པར་བྱེད། །—223—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།མཚན་མོས་དུས་ཀྱང་འོད་ཀྱི་དུ་བ་ཡི། །སྟོན་ཀའི་ཟླ་བཞིན་རབ་ཏུ་གསལ་བར་སྣང་། །སེར་བུ་དལ་དབུས་ལྡང་བའི་རླུང་གིས་ཀྱང་། །ལྗོན་ཤིང་སྣ་ཚོགས་མེ་ཏོག་དྲི་ཞིལ་ཐུལ། །རབ་ཏུ་གུས་པས་དེ་ལ་མཆོད་བྱེད་འདྲ། །ལྷའི་བུ་དང་བུ་མོར་བཅས་རྣམས་ཀྱང་ རི། ་མེ་ཏོགོ་སོགས་ཀྱིས་གོུས་པར་མཆོད་པ་ཡི། །ཐལ་མ་སྦྱར་བ་པད་མ་ཁ་འབུས་འདྲ། །སྤྲིན་ཆེན་རྣམས་ཀྱིས་བླ་རེ་བྲིས་པ་ནི། །ལྷ་བཟོ་མཁས་པས་བྲིས་པའི་ས་ཊ་འདྲ། །བར་སྣང་འཇའ་ཚོན་སྣ་ལྔས་ཁེངས་པ་ནི། །ལ་ལ་དར་གྱི་ཡོལ་བ་བཀྲམ་པ་འདྲ། །ལ་ལ་འཇའ་ཚོན་ལྡིང་ཁང་ཕུབ་པ་བཞིན། །ལ་ལ་མེ་བྱའི་འཇུག་མ་བཀྲམ་པ་བཞིན། །ལ་ལ་མེ་བྱའི་གདུགས་ལེགས་ཕུབ་པའམ །ཟ་འོག་བླ་རེ་ལྟ་བུར་རྣམ་པ་མཛེས །དེ་བས་ན་གདུལ་བའི་དོན་དུ། མཛད་པ་བསམ་གྱིས་མི་ཁྱབ་པ་བསྟན་—224—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།པའི་བསྔགས་པ་ལ་སྦྱར་བར་བྱའོ། །རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར་ལས་ཞིང་ཁམས་གཞན་དུ་གཤེགས་པའི་ཚུལ་བསྟན་ཚུལ་དང་། དེ་ཉིད་ཀྱི་སྐུ་གདོུང་རིང་བསྲེལ་རྣམས་སྐུ་གསུང་ཐུགས་ཀྱི་རྟེན་དུ་གྱུར་ཚུལ་གྱི་ལེའུ་སྟེ་བརྒྱད་པའ།། །།རྩོལ་བྲལ་གང་གི་ཡོན་ཏན་རྒྱ་མཚོའི་གཏིང་། །རྩོལ་བཅས་བློའི་དཔག་པར་མི་ནུས་ཀྱང་། །རྩོལ་བས་ལེགས་བཤད་འཕྲེང་བས་མཆོད་པ་འདི། །རྩོལ་མེད་ཐུགས་རྗེ་ཆེ་ལ་དད་པ་དང་། །གཞན་ལ་ཐར་པའི་ས་བོན་བསྐྲུན་ཕྱིར་དང་། །རང་གི་དད་པའི་དྲན་པ་གསོ་ཕྱིར་དུ། །གང་གི་ཡོན་ཏན་རྒྱ་མཚོའི་ཆུ་གཏེར་ནས། །ཆུ་ཐིགས་ཙམ་ཞིག་བླངས་ཏེ་བརྗོད་པ་ལ། །འོགལ་དང་མ་འབྲེལ་ཉེས་པོ་གང་མཆིསོ་པ། །བླ་དང་ལྡན་པ་རྣམས་ལ་བཟད་པར་གསལ། །དེ་ལས་བྱུང་བའི་དགེ་བས་འགྲོ་ཀུན་གྱི། །ཀུན་མཁྱེན་གོ་འཕང་མྱུར་དུ་ཐོབ་པར་ཤོག ། ་—225—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ཆོས་སྐུ་ཀུན་ཏུ་བཟང་པོའི་མཁའ་དབྱིངས་ལས། །གཟུགས་སྐུའི་དཀྱིལ་འཁོར་རབ་ཏུ་རྒྱས་པ་ཡི། །མཁྱེན་རྩེའི་ཚ་ཟེར་འགྲོ་བའི་དཔལ་དུ་ཤར། །མ་རིག་མུན་སེལ་ཆོས་རྗེའི་ཞབས་ལ་འདུད། །བུ་སྡུག་ཆུ་ཡིས་ཁྱེར་བའི་མ་བཞིན་དུ། །འགྲོ་བའི་སྡུག་བསྔལ་མཐོང་ཐོས་དྲན་གྱུར་ན། །སྤྱན་ཆབ་སི་ཏིའི་རྒྱུན་ལྟར་འབེབས་མཛད་པའི། །བྱམས་དང་སྙིང་རྗེ་འབྱོངས་པ་དེ་ལ་འདུད། ། ་ཐབས་ཀྱི་གྲུ་ཆེན་ཤེས་རབ་ཟགས་ལྡན་ཅན། །གང་གིས་བཟུང་སྟེ་འཁོར་བའི་རྒྱ་མཚོ་ལས། །སེམས་ཅན་ཐམས་ཅད་སྒྲོལ་བར་དམ་བཅས་ནས། །བྱང་ཆུབ་སེམས་མཆོག་བསྐྱེད་པ་དེ་ལ་འདུད། །སྙིང་རྗེས་གཞན་གྱིས་དབང་དུ་གྱུར་པ་ཡིས། །གཞན་གྱི་སྡུག་བསྔལ་བདག་ལ་ལེན་བྱེད་ཅིང་། །བདག་གི་བདེ་དགེ་གཞན་ལ་གཏོང་མཛད་པའི། །ཀུན་རྫོབ་བྱང་སེམས་འབྱོངས་པ་དེ་ལ་འདུད། །—226—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།དྲན་སྣང་ཐམས་ཅད་ཆོས་སྐུར་ཤར་བ་ཡིས། །གཟུང་འཛིན་མཚན་མའི་སྤྲིན་ཚོགས་མཁའ་ལ་ཡལ། །ཅི་ལྟར་སྤྱད་ཀྱང་ཕྱག་རྒྱ་ཆེན་མོའི་ཀློང་། །དོན་དམ་བྱང་སེམས་འབྱོངས་པ་དེ་ལ་འདུད་། ། ་དཔག་བསམ་ཤིང་དང་ནོར་བུ་རིན་ཆེན་ལྟར། །ཆོས་དང་ཟང་ཟིང་མི་འཇིགས་སྦྱིན་པ་ཡིས། །འགྲོ་བའི་དགོས་འདོད་རེ་བ་སྐོང་མཛད་པའི། །སྦྱིན་པའི་གཏེར་ཆེན་བླ་མའི་ཞབས་ལ་འདུད། །ཚུལ་ཁྲིམས་གཉིས་དང་བསླབ་གསུམ་སྡོམ་གསུམ་ལ། །ཉེས་ལྷུང་དྲི་མའི་ཚོགས་ཀྱི་མ་གོས་པས། །དགེ་སྦྱོང་མཆོག་གྱུར་རྒྱལ་སྲས་རྡོ་རྗེ་འཛིན། །ཚུལ་ཁྲིམས་མཐར་ཕྱིན་བླ་མའི་ཞབས་ལ་འདུད། །ཆོས་ཉིད་ཟབ་མོའི་དོན་ལ་མི་སྐྲག་ཅིང་། །གནོད་པ་བྱས་ཀྱང་ཁྲོ་བར་མི་བྱེད་ལ། །སྡུག་བསྔལ་རྣམས་ཀྱིས་འཁྲུག་པར་མི་འགྱུར་བའི། །བཟོད་པའི་རྒྱ་མཚོ་བླ་མའི་ཞབས་ལ་འདུད། །—227—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།སྙིང་རྗེ་ཆེན་པོའི་ཤུགས་ཀྱིས་རབ་བསྐུལ་ནས། །འོད་གསལ་ཆོས་ཀྱི་སྐུ་ལས་མ་གཡོས་བཞིན། །ཉིན་མཚན་ཆོས་ཀྱི་བྱ་བས་དུས་འདའ་བའི། །བརྩོན་འགྲུས་མཐར་ཕྱིན་བླ་མའི་ཞབས་ལ་འདུད། །ཕྱི་དང་ནང་གི་དབེན་པ་རབ་བརྟེན་ནས། །ཏིང་འཛིན་བརྒྱ་ཕྲག་ཀུན་ལ་སྙོམས་འཇུག་ཅིང་། །མངོན་ཤེས་ཡོན་ཏན་ཀུན་ལ་དབང་འབྱོར་བའི། །བསམ་གཏན་མཐར་ཕྱིན་བླ་མའི་ཞབས་ལ་འདུད། །ཆོས་ཀུན་སྐྱེ་བ་མེད་པར་རྟོགས་པའི་བློ། །དམིགས་མེད་སྙིང་རྗེ་ཆེ་དང་འབྲེལ་པའི་མཐུས། །སྲིད་དང་ཞི་བའི་མཐའ་ལ་མི་གནས་པའི། །ཤེས་རབ་མཐར་ཕྱིན་བླ་མའི་ཞབས་ལ་འདུད། །གདོད་ནས་རྣམ་དག་འོད་གསལ་ཆོས་ཀྱི་སྐུ། །མ་སྐྱེས་མི་འགག་སྤྲོས་པའི་མཐའ་དང་བྲལ། །དབྱིངས་རིག་དབྱེར་མེད་སོ་སོར་རང་གིས་རིག །ཆོས་སྐུ་མངོན་དུ་གྱུར་པ་དེ་ལ་འདུད། །—228—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།དག་པའི་གནས་སུ་མཚན་དཔེས་བརྒྱན་པའི་སྐུ། །རྒྱལ་སྲས་རྣམས་ལ་ཐེག་ཆེན་སྟོན་པའི་གསུང་། །བདེ་སྟོང་ཟུང་འཇུག་ཟག་པ་མེད་པའི་ཐུགས། །ངེས་པ་ལྔ་ལྡན་མངའ་བ་དེ་ལ་འདུད། །གྲངས་མེད་ཞིང་དུ་གྲངས་མེད་སྐུ་སྤྲུལ་ནས། །གྲངས་མེད་གསུང་གི་གྲངས་མེད་ཆོས་བསྟན་ལ། །གྲངས་མེད་སེམས་ཅན་ཚོགས་རྣམས་སྨིན་མཛད་པའི། །གྲངས་མེད་སྤྲུལ་པ་འགྱེད་པ་དེ་ལ་འདུད། །མཁྱེན་རྩེའི་གངས་རིའི་ངོགས་ནས་ལེགས་འོང་པའི། །འཕྲིན་ལས་རྣམ་བཞིའི་བདུད་རྩིའི་ཆུ་རྒྱུན་གྱིས། །ཕན་བདེའི་ལོ་ཏོག་སྨིན་པར་མཛད་པ་ཡི། །འཕྲིན་ལས་མཐར་ཕྱིན་བླ་མའི་ཞབས་ལ་འདུད། །མདོ་རྒྱུད་བསྟན་བཅོས་འགྲེལ་པ་འགྲེལ་བཤད་རྣམས། །བློ་གསལ་མཁས་པའི་ཚོགས་སུ་ལེགས་པར་བཤད། །འཆད་རྩོད་རྩོམ་པའི་ཚུལ་ལ་རབ་མཁས་པས། །བཤད་རྒྱུད་བསྟན་པ་རྒྱས་པ་དེ་ལ་འདུད། །་—229—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།སྐུ་གསུང་ཐུགས་ཀྱི་དབེན་པར་རབ་བརྟེན་ནས། །རྒྱུད་སྡེའི་སྙིང་པོ་སྟོང་ཉིད་སྙིང་རྗེ་ལ། །བསྟན་པའི་སྙིང་པོ་སྒྲུབ་པ་ལྷུར་བླངས་པས། །སྒྲུབ་རྒྱུད་བསྟན་པ་རྒྱས་མཛད་དེ་ལ་འདུད། །བསྟན་པའི་སྙིང་པོ་བཤད་སྒྲུབ་གཉིས་པོ་ཡིས། །བསྟན་པའི་རིན་ཆེན་ཕྱོགསབཅུར་གསལ་མཛད་པས། །བསྟན་འཛིན་རྣམས་ཀྱིས་གཙུག་གི་རྒྱན་གྱུར་པའི། །བསྟན་པའི་བདག་པོ་ཁྱོད་ལ་ཕྱག་འཚལ་ལོ། །ལེ་ལོ་ཅན་རྣམས་མྱུར་དུ་བསྐུལ་བྱའི་ཕྱིར། །འཆི་མེད་རྡོ་རྗེ་ལྟ་བུའི་སྐུ་བཤེགས་ནས། །རི་བོ་གྲུ་འཛིན་དངུལ་ཆུའི་ཆོས་རྫོང་དུ། །མྱ་ངན་འདས་ཚུལ་བསྟན་ལ་ཕྱག་འཚལ་ལོ། །གདུལ་བྱའི་དོན་དུ་ཞིང་གཞན་གཤེགས་པ་ནི། །སྐུ་གཟུགས་རིང་བསྲེལ་མང་པོས་ཞིང་འདི་ཡི། །གདུལ་བྱའི་ཚོགས་གཉིས་འཕེལ་ཞིང་རྒྱས་མཛད་ཕྱིར། །སྐུ་གཟུགས་རིང་བསྲེལ་སྤྲུལ་ལ་ཕྱག་འཚལ་ལོ། །—230—

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།མི་རྟག་སྙིང་པོ་མེད་པའི་ལུས་སྲོག་ལ། །འཇིགས་མེད་རྟག་པར་འཛིན་པའི་བློ་འདི་ཡིས། །ཅི་བྱས་ཚེ་འདིའི་མདུན་མར་སོང་ལགས་པས། །ཚེ་འདི་བློ་ཡིས་ཐོང་པར་བྱིན་གྱིས་རློབས། །བཙན་དུག་ལྟ་བུའི་ཀུན་འབྱུང་འཁོར་བ་འདི། །བདུད་རྩི་ལྟ་བུར་ཞིམ་པར་འཛིན་པའི་བློས། །སྲིད་པའི་ཞེན་པ་སྤོང་པར་མ་ནུས་པས། །འཁོར་བའི་ཉེས་དམིགས་དྲན་པར་བྱིན་གྱིས་རློབས། །ཐོགས་མེད་དུས་ཀྱི་དྲིན་ཅན་ཕ་མ་རྣམས། །ཡལ་བར་བོར་ནས་རང་དོན་ལྷུར་ལེན་འདིས། །གཞན་དོན་བསམ་སྦྱོར་ཕུན་ཚོགས་མ་སྐྱེས་པས། །སྨོན་འཇུག་བྱང་སེམས་འབྱོངས་པར་བྱིན་གྱིས་རློབས། །སྒྱུ་མ་ལྟ་བུའི་བདེན་མེད་སྣང་བ་ལ། །འཁྲུལ་པའི་དབང་གིས་བདེན་པར་འཛིན་པའི་བློས། །ཐོག་མ་མེད་ནས་འཁོར་བར་བཅིངས་ལགས་པ། །ཤེས་བྱའི་གནས་ལུགས་རྟོགས་པར་བྱིན་གྱིས་རློབས། །—231—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།རིན་ཆེན་བཟང་ལ་དེ་དཔོན་མཁས་པ་བཞིན། །དམ་པ་རྣམས་ལ་ཁྱོད་ཐུགས་ལྷག་པར་དགེས། །ཤང་ཤོང་དམའ་བའི་ཕྱོགས་སུ་ཆུ་རྒྱུན་བཞིན། །ཁྱོད་ཀྱི་ཐུགས་རྗེ་དམའ་ལ་རྟག་པར་འཇུག །གངས་རིའི་རྩེ་ན་ཟླ་བའི་དཀྱིལ་འབོར་བཞིན། །ཆེན་པོ་རྣམས་ཀྱི་གཙུག་ན་ལྷག་པར་མཛེས་། །བུ་སྡུག་སྨྱོ་བར་གྱུར་ལ་མ་བཞིན་དུ། །ལོག་པར་བསྒྲུབས་ལའང་ཁྱོད་ཐུགས་བརྩེ་བ་ཅན། །འདི་ལ་ལྟོས་པའི་བུ་རྣམས་མྱ་ངན་གྱིས། །རབ་ཏུ་གདུང་བའི་ངུད་མོའི་སྒྲ་འབྱིན་ཞིང་། །མཆི་མའི་ཆར་འབེབས་སེམས་ནི་ཀློང་པོ་གྱུར། །ཤིང་ཆད་བཞིན་དུ་ལུས་ནི་ས་ལ་སྡེབས། །སྙིང་གི་བུད་ཤིང་མྱ་ངན་མེ་ཡིས་བསྲེགས། །ཀྱེ་མ་ཀྱི་ཧུད་འདི་འདྲའི་དུས་འབྱུང་བ། །མྱ་ངན་མཆི་མས་ས་གཞི་ཆག་ཆག་བཏབ། །ཁྱེད་ནི་དུས་གསུམ་མ་སྒྲིབ་ས་ལེར་མཁྱེན། །—232— ་

རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།འདི་འདྲ་ཐུགས་ཀྱི་བཟོད་དམ་ཆོས་ཀྱི་རྗེ། །ཁྱེད་སྐུ་འོད་སྟོང་ལྡན་པ་ཞིང་གཞན་གཤེགས། །མ་རིག་མུན་པའི་ཀློང་འཁྱམ་བདག་ཅག་རྣམས། །མཚོ་སྐམ་དྲུང་དུ་ངང་པ་ལྷག་པ་འདྲ། །ཁྱོད་ནི་དམིགས་པའི་ཡུལ་དུ་ཝལ་ཝལ་ཝལ། །རྩོལ་མེད་མཆི་མའི་ཆུ་རྒྱུན་ཞེ་ཞེ་ཞེ། །སྨྲེ་སྔགས་འབྱིན་པའི་འོ་དོད་ལྷང་ལྷང་ལྷང་། །དད་ཅིང་མོས་པའི་ཡིད་ནི་དུང་དུང་དུང་། །འདི་འདྲ་ཐུགས་ཀྱིས་བཟོད་དམ་ཆོས་ཀྱི་རྗེ། །ཁྱེད་ཉིད་མ་རྟོགས་རེ་ས་སུ་འདུག་གཟིགས། །ཡོངས་འཛིན་ཡིད་བཞིན་ནོར་བུ་ཞིང་གཞན་གཤེགས། །བདག་བློ་དབུལ་བའི་གདུང་བ་སུ་ཡི་སེལ། །ཁྱེད་སྐུ་པད་མོའི་ཚལ་རབ་མི་སྣང་ན། ། ་དད་ལྡན་བུང་པའི་ཚོགས་རྣམས་སུ་ལ་འཁོར། །བཤེས་གཉེན་ཐམས་ཅད་མཁྱེན་པ་ཞིང་གཞན་གཤེགས། །བདག་བློ་མེོངས་པའི་ཚོགས་རྣམས་སུ་ཡིས་སྐྱོང་། །—233—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།ཡོངས་འཛིན་ལྷ་དབང་དག་པའི་ཞིང་དུ་གཤེགས། །ཐེག་ཆེན་ཆོས་ཀྱི་ཆར་པ་སུ་ཡིས་འབེབས། །བཤེས་གཉེན་དཔག་བསམ་ལྗོན་ཤིང་ཞིང་གཞན་གཤེགས། །ཆོས་དང་ཟང་ཟིང་འབྲས་བུ་གང་ལས་ལེན། །འཇིག་རྟེན་དབང་པོ་རང་བཞིན་གནས་སུ་གཤེགས། །བདག་སོགས་མགོན་མེད་སྐྱབས་མེད་སུ་ལ་རེ། །ཀྱེ་མ་ཆོས་རྗེ་ད་རུང་ས་ཕྱོགས་འདིར། །སྔར་བཞིན་བྱོན་ནས་བདག་སོགས་སེམས་ཅན་རྣམས། །རྗེས་སུ་འཛིན་ཅིང་ཐུབ་པའི་བསྟན་པ་འདི། །ཡར་ངོའི་ཟླ་ལྟར་འཕེལ་བར་མི་མཛད་དམ། །བདག་ཀྱང་འདི་ནས་བྱང་ཆུབ་སྙིང་པོའི་བར། །སྲིད་པའི་བདེ་ལ་ཆགས་པར་མི་བྱེད་ཅིང་། །རང་ཉིད་ཞི་བདེ་དོན་དུ་མི་གཉེར་བར། །ཁྱེད་བཞིན་འགྲོ་བའི་དོན་ལ་རྩོན་པར་ཤོག །ཚེ་རབས་ཀུན་དུ་ཁྱེད་སྐུའི་གྲིབ་མ་བཞིན། །རྗེས་སུ་འབྲང་ཞིང་གསུང་གི་བདུད་རྩིའི་བཅུད། །—234—

རྒྱལ་སྲསརིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར།ལེགས་པར་མཐུང་ནས་འཁོར་གྱི་ནང་ནས་ཀྱང་། །སྲས་ཀྱི་ཐུ་བོ་དམ་པ་བྱེད་པར་ཤོག །སྐྱེ་ཞིང་སྐྱེ་བ་རྟག་པར་ཐམས་ཅད་དུ། །རིགས་བཟང་གཟུགས་མཛེས་བླ་མ་ལ་གུས་ཤིང་། །ཤེས་རབ་སྙིང་རྗེ་ཏིང་འཛིན་མངོན་ཤེས་སོགས། །ཡོན་ཏན་ཀུན་གྱི་མི་ཟད་མཛོད་གྱུར་ཅིག །བདག་གི་དགེ་བ་དུས་གསུམ་ཅི་བསགས་པ། །མཁའ་མཉམ་འགྲོ་བའི་དོན་ཆེན་སྒྲུབ་པའི་ཕྱིར། །ཀུན་ཏུ་བཟང་དང་འཇམ་པའི་དབྱངས་ཉིད་ཀྱིས། །ཇི་ལྟར་སྤྱད་བཞིན་བདག་ཀྱང་སྤྱོད་པར་ཤོག །མདོར་ན་དུས་གསུམ་རྒྱལ་བ་ཐམས་ཅད་ཀྱིས། །བྱང་ཆུབ་སྤྱོད་པའི་སྨོན་ལམ་ཇི་སྙེད་པ། །བདག་ཉིད་བྱང་ཆུབ་སྙིང་པོར་མཆིས་པའི་ཚེ། །དེ་དག་ཐམས་ཅད་བདག་གི་སྤྱོད་པར་ཤོག །གང་དག་བདག་ལ་དད་དང་སྡང་བ་དང་། །བསྟོད་དང་སྨོད་དང་ཕན་དང་གནོད་བྱེད་དང་། །—235—

མཁྱེན་བརྩེའི་འོད་སྣང་ལས། ཉན་པོ་བ་བཙུན་པ་དཔལ་གྱི་རིན་ཆེན་གྱི་གསུང་སྐོར།གང་གི་བདག་ཐོས་མཐོང་དང་དྲན་པ་རྣམས། །ཐམས་ཅད་མྱུར་དུ་བྱང་ཆུབ་ཐོབ་པར་ཤོག །བདེ་བར་གཤེགས་པའི་བསྟན་པ་རིན་ཆེན་དང་། །བསྟན་འཛིན་རྣམས་ཀྱི་སྐུ་ཚེ་འཕྲིན་ལས་དང་། །སེམས་ཅན་རྣམས་ཀྱིས་བསམ་པ་དགེ་བ་དང་། །ཕན་ཚུན་འགྲན་པ་བཞིན་དུ་འཕེལ་བར་ཤོག །རྒྱལ་བ་རྒྱ་མཚོ་རབ་ཏུ་མཆོད་པ་དང་། །ཞིང་རྣམས་རྒྱ་མཚོ་མ་ལུས་སྦྱང་བྱེད་ཅིང་། །སེམས་ཅན་རྒྱ་མཚོ་དག་ནི་སྨིན་བྱེད་པའི། །སྨོན་ལམ་རྒྱ་མཚོ་མྱུར་དུ་འགྲུབ་པར་ཤོག །རྒྱལ་སྲས་རིན་པོ་ཆེའི་རྣམ་པར་ཐར་པ་གཞན་ལ་ཕན་པའི་འོད་ཟེར་ཞེས་ཀྱང་བྱ། རྒྱལ་སྲས་ལག་ལེན་གྱི་དོན་གྱི་འགྲེལ་པ་བྱེད་པར་བཤད་པ་པད་མོའི་ཚལ་ཅེས་ཀྱང་བྱ་བ། རང་གཞན་ལ་ཕན་པའི་དོན་དུ། དཔལ་ལྡན་བླ་མ་དམ་པ་དེ་ཉིད་ལ་མོས་པ་དང་གུས་པ་ལྷུར་ལེན་པ། ཉན་པོ་བ་བཙུན་པ་དཔལ་གྱི་རིན་ཆེན་གྱིས། ཕག་ལོ་ཟླ་བ་གསུམ་པའི་ཚེས་བཅུ་གསུམ་ལ་རི་བོ་གྲུ་འཛིན་དངུལ་ཆུའི་དབེན་གནས་སུ་བཀོད་པའོ།། །། དགེའོ།། ་ །།—236—

རྒྱལ་སྲས་ཐོགས་མེད་རིན་པོ་ཆེའི་རྣམ་ཐར་དད་པའི་གསལ་འདེབསདང་གཞན་ལ་ཕན་པའི་འོད་ཟེར་བཞུགས་སོ། ། ་རྩོམ་པ་པོ། གཞོན་ནུ་རྒྱལ་མཚན་དང་བཙུན་པ་དཔལ་རིན།རྩོམ་སྒྲིག་འགན་འཁུར་བ། སྙེརྫོ་རྒྱན་ཆོས་འཕེལ། ་མདུན་ཤོག་ཇུས་འགོད་པ། རྡོ་རྗེ། ཡེ་ཤེས་ཆོས་མཚོ།དཔེ་སྐྲུན་འགྲེམས་སྤེལ་ཝོ་པ། བོད་ལྗོངས་མི་དམངས་དཔེ་སྐྲུན་ཁང་།་་ ་ (ལྷ་ས་གླིང་སྐོར་བྱང་ལམ་སྒོ་ཨང་20པ)པར་འདེབས་ཚན་པ། སན་ཧོ་ཤིན་གཡོའི་པར་འདེབས་ཚད་ཡོད་ཀུང་སི།དེབ་ཚོད། 880྾1230 1732པར་ཤག 8ཡིག་གྲངས། ཁྲི14པར་གཞི། 2008ལོའི་ཟླ་12པར་པར་གཞི་1བསྒྲིགས།པར་ཐེངས། 2008ལོའི་ཟླ་12པར་པར་ཐེངས་1བཏབ། ་པར་གྲངས། 01—2མི000དཔེ་དེབ་ཨང་རྟགས། 152ས978—7—223—02543དྔྷ0རིན་གོང་སྒོར། 1300པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག་